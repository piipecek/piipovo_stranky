Vážené dámy a pánové, poté, co jsem byl přerušen paní místopředsedkyní Richterovou před polední pauzou, tak bych tedy navázal na své vystoupení k vládnímu prohlášení. Takže já bych ještě zmínil některá další témata.
Teď bych se krátce věnoval těm vládním opatřením proti covid-19. Protože nám bylo slibováno, že ta vládní opatření nebudou chaotická, že budou mít logiku, ale přitom přeci tu realitu vidíme, že to provází chaos na chaos a zmatek nad zmatek. Já dám příklad například na logičnost. Ve vládním opatření ohledně testování proti onemocnění covid-19 smí do hospody nebo do restaurace jen očkovaný a PCR nestačí v případě, že nejste očkovaní. Přitom takový člověk je bezinfekční. Ale na druhou stranu se v zaměstnání nově budou testovat i očkovaní třetí dávkou. Takže vidíme, že ta logická opatření tady nejsou. Samozřejmě když k tomu přičtu některá další chaotická vyjádření ministra zdravotnictví pana Válka, který hned po nástupu řekl, že čeští občané při návratu do České republiky budou potřebovat PCR test, takže to řekl odpoledne, to zveřejnil, takže řada českých občanů v zahraničí zazmatkovala, začala se objednávat na PCR testy někde v zahraničí, nevěděli co a jak, a po pár hodinách to zase dementovali, že vlastně na českých občanech PCR testy potřeba nebudou.
Tak já když si vzpomenu zase na další vyjádření pana ministra Válka a správně to jedna z velkých televizí, tuším televize Nova to odcitovala hned v hlavních zprávách toho vyjádření, kdy říkal: Za naší vlády to bude všechno srozumitelné, nebude žádný chaos, můžete se spolehnout, to vám osobně garantuji. Takže prostě je vidět, že tato vláda není vládou odborníků. A já za sebe říkám, že pokud vláda nějaká opatření ohledně testování nařídí, musí je vždy řádně zdůvodnit, materiálně a organizačně zabezpečit a také plně a hlavně včas proplácet. Teď se ve svém projevu nebudu věnovat těm konkrétním opatřením, protože tady mluvíme o vládním prohlášení a o důvěře vládě, takže nechám svůj komentář tímto směrem, že i v tomto ohledu vláda komunikačně selhává. A upřímně, když se zeptáte občanů venku, zdali vůbec ví, jaká jsou opatření, tak za této vlády samozřejmě ten zmatek pokračuje a lidé jsou už velmi rozčílení. To je k těm opatřením, takže tady také nemůže být naše důvěra, protože byli slibovaní odborníci a uklidnění situace, a to se tady neděje.
Dále bych se vyjádřil ke korespondenčnímu hlasování, protože tato vláda prosazuje zavedení korespondenčního hlasování v České republice. Jdou na to opravdu natvrdo úplně, jdou na to úplně bez skrupulí, protože samozřejmě v tom nejrychlejším možném timingu schválil korespondenční hlasování Senát - už aby to tady bylo. A samozřejmě se o tom v pátek má tady hlasovat. To je vidět, že to je ta jedna úplně z hlavních, nejzásadnějších priorit této vlády, nikoliv pomoc občanům přes zdražování energií, tam ten plán není, přestože ho slibovali do konce roku, že ho představí. Tam Petr Fiala žádný plán nepřinesl. Ale to, co přinesl, je, okamžitě priorita strávit tady čas zavedením korespondenčního hlasování.
A to je tedy mimořádně závažný okamžik, protože to korespondenční hlasování, SPD nesouhlasí se zavedením korespondenčního hlasování v České republice. Já vám řeknu proč. Protože za prvé já si opravdu nejsem jistý, že v současné době my dokážeme technicky zvládnout zavedení korespondenčního hlasování, protože dám konkrétní příklad. Vloni na jaře začalo sčítání lidu. A všichni si pamatujete, že Český statistický úřad, přestože sčítání lidu, dejme tomu z hlediska toho vlivu na ústavní systém České republiky není určitě na úrovni voleb, protože volbami se skutečně rozhoduje budoucí směřování celé České republiky. A jak víte, ten systém toho sčítání lidu spadl hned. Hned ten systém spadl, takže s tím byly problémy. Takže v okamžiku, že nemáme dořešeno na úrovni České republiky a vláda nemá dořešeno sčítání lidu a naposledy vloni v podstatě byly tyhlety problémy, tak si představte, že bychom teď zavedli korespondenční hlasování, ale tam si nemůžeme dovolit ani na vteřinu ani náznak takového problému. To potom opravdu dojde ke zpochybnění voleb. To tady můžou být normálně i lidi v ulicích, může tady být revoluce v uvozovkách, protože ta nespokojenost lidí bude samozřejmě oprávněna a ty pochybnosti o průběhu voleb.
Takže vy tady chvátáte a za každou cenu chcete korespondenční hlasování, přitom vůbec tady nejsou dořešeny ani stávající technické problémy na zajištění stávající agendy, která by dokázala garantovat demokratický a transparentní průběh té volby. Dalším samozřejmě argumentem je, ano, stokrát můžete říkat, že ve většině zemí Evropy a podobně, že je nějaká forma korespondenčního hlasování. Ale to přeci není argument, vy musíte mluvit o realitě v České republice, proto o ní mluvím, o té realitě v České republice, že tady přeci to nemáme dotaženo. Samozřejmě jsou i tam ty argumenty z těch vyspělých zemí, protože jak víme, tak poslední prezidentské volby v Rakousku byly zpochybněny v druhém kole a opakovalo se druhé kolo, v sousedním Rakousku, jedna z nejvyspělejších zemí světa, právě kvůli problémům s korespondenční volbou.
Ano, můžeme si říkat to byly takové problémy a makové, ale byly to problémy s tím institutem korespondenční volby. Tady se muselo opakovat druhé kolo. Kdyby ta korespondenční volba krátce řečeno tam nebyla, tak se neopakuje druhé kolo, předpokládám, nebo kdyby to bylo tím, řekl bych, standardním způsobem. Takže takto to je. Samozřejmě volby v USA, ale já schválně hovořím o tom Rakousku, kde to bylo zcela jasně prokázáno a opakovalo se druhé kolo a je to země vedle nás. Tak samozřejmě v USA je to problém, protože můžete stokrát říkat, že to dopadlo tak, ale to, že doslova asi v milionech Američanů jak vidíme, zůstává pachuť a že je ztráta důvěry v demokratický systém, tak to je prostě fakt. To je fakt, který nikdo nemůže zpochybnit. A my si podle mého názoru, ten, kdo zastává skutečnost demokracii nejenom proklamativně a nejenom navenek, tak my si přeci nemůžeme - a to by měl být zájem nás všech, co jsme ve Sněmovně, je nás tady pár stran, tak my bychom přeci skutečně neměli připustit jakýkoliv systém, který by byť jenom náznakově mohl způsobit nějaké pochybnosti v souvislosti s volbami. 
To by byl opravdu špatný krok. Takže my prostě, podle mého názoru, vláda chce udělat ty volby méně transparentní. A prostě vládě nevyhovuje tento systém, protože v tomto systému vy jste nezískali většinu hlasů. Já myslím, že je to úplně jednoduše řečeno. Protože v tomto systému vy jste získali menšinu odevzdaných volebních hlasů. Proto v souladu s některými trendy v některých zemích vy prostě chcete si pomoci tak zvaným korespondenčním hlasováním, podle mého názoru, přestože tady jsou tyhlety otazníky, ty závažné a myslím, že jeden z nejzávažnějších argumentů je právě s tím Českým statistickým úřadem z loňského sčítání lidu. Proto my jako SPD hlavně z těchto důvodů, které jsem říkal, to co jsem řekl vůči vám jako vládě to poslední, tak to si myslím, že je spíš takový váš politický argument, ale ty technické, praktické a zcela prokazatelné argumenty jsem tady řekl a hnutí SPD prostě nepodporuje zavádění korespondenční volby. Takže to je další důvod, proč my, samozřejmě tato vláda nemá důvěru, ale říkal jsem, já jsem byl přerušen ve svém vystoupení, předtím jsem těch důvodů říkal už desítky. Takže teď už do závěru svého vystoupení, kde spíše komentuji ty další a další důvody.
No a jako poslední, co bych chtěl říci, je, že když jsem se díval na to, kdo je přihlášen do té rozpravy k důvěře vládě, tak mě nemile překvapilo, že není přihlášena snad ani většina ministrů. V podstatě téměř žádný. (Otáčí se k ministrům.) Jo, ne, já to chápu, jo, ale máte přednostní právo. (Ministři se smějí.) Máte přednostní právo, já bych očekával, že zrovna paní Černochová, ministryně obrany, která tady aktivně vystupovala celé minulé volební období, že stejně aktivně přijde vysvětlit své priority a jo, jo, jo, jistě.
Děkuju. Takže jenom bych připomenul, že součástí české Ústavy, konkrétně Listiny práv a svobod je právo na podnikání, právo na soukromý a společenský život a také právo na vzdělání. 
Navíc se má podle vaší vládní novely také rozšířit okruh zařízení, která vláda může omezit. Prostě čistě že si ukáže ministr zdravotnictví, ministr obrany a ministr vnitra, jasně, jestli to pak ještě dodatečně odsouhlasí vláda tak jako tak, prostě chcete dělat omezení a restrikce a určovat lidem, jak mají žít, přestože jsou to ústavou garantovaná práva, a vy to chcete normálním zákonem tady omezovat lidi. To je prostě nepřijatelné. Znovu zdůrazňuji, že od toho, když tady není nouzový stav a nejsou tady podmínky pro nouzový stav, tak je tady zákon na ochranu veřejného zdraví, krizový zákon, takže samozřejmě dneska legislativa České republiky dokáže ošetřit to, abychom se postarali o zdraví našich občanů. Podle návrhu vládní novely mohou opatření dokonce nově vydávat nejen Ministerstvo zdravotnictví, ale také Ministerstvo obrany a vnitra.
Navíc bude možné obecným mimořádným opatřením stanovit plošně jakousi samokaranténu všem lidem, kteří mají pozitivní antigenní test, nebo se vracejí ze zahraničí z nějaké rizikové oblasti, přičemž riziková oblast návrhu není ani blíže specifikována. Znamená to de facto, že jsou třeba pomocí SMS na jednotlivce zacílená rasantní omezení svobody, jako je povinnost žít odděleně od ostatních osob. To je neuvěřitelné. To je neuvěřitelné. A my bychom to tady rádi diskutovali, aby nám konečně vládní poslanci vysvětlili, hlavně ministr zdravotnictví pan Válek a další, co to vlastně zamýšlí.
Správně se panu ministrovi vysmála řada diskutujících, tuším, že to byly Novinky, nebo něco, které říkaly, že Okamura oddaluje kompenzace. A schválně se mu vysmáli, že když přece nebudou omezující opatření, tak nejsou potřeba kompenzace. Takže pan ministra zase tady splácal všechno a oprávněně se mu občané vysmáli za ty nesmysly, co zase říká. Pan ministr má plnou hlavu jenom těch omezení a omezit lidi, omezit, omezit, omezit, že úplně už jeho vyjádření ztratilo logiku jakoukoli. Prostě on je zabalený v té své bublině, jenom omezovat, omezovat, omezovat, přitom je jasné, že když nebudou omezení, tak není potřeba kompenzace. to je konečně ten návrat do normálního života, jak jsme žili ještě před dvěma roky.
To je neuvěřitelné, jak se to všechno pomotalo, chaos na chaos, zmatek nad zmatek. Vy jste slibovali, obelhali jste voliče, říkali jste, jak všechno bude srozumitelné. Když se zeptáte občanů na ulici, tak vůbec neví, jaká jsou opatření, co vlastně navrhujete. Tzn., to je dneska ten stav. Takže už se i pan ministr zamotává vlastně do svých vyjádření, a dokonce si protiřečí. Jaké kompenzace, když přece nebudou opatření už prostě, to je neuvěřitelné. Takže takové nesmysly dokonce. A já jsem rád, že občané to viděli a také to dali panu ministrovi v diskuzi jasně najevo, ať prostě přestane říkat nesmysly.
Dále jsem chtěl říci, no tak samozřejmě tyto návrhy na omezení rasantní omezení svobody občanů, jako je povinnost žít odděleně od ostatních osob, no tak to je přece úplně nepřijatelné. Nikde například není zákonem upravena povinnost být držitelem mobilního telefonu. Nikdo nemá povinnost mít u sebe neustále mobilní telefon a číst SMS zprávy z neznámých čísel, což se netýká pouze našich seniorů.
A výhrad k pandemickému zákonu máme samozřejmě mnohem více, ale to už jsem tady dneska ve svých předešlých dvou vystoupeních cca ve čtyř hodinách vysvětlil, a samozřejmě si budeme vysvětlovat ještě nadále. Takže podle SPD se jedná v případě přijetí pandemického zákona pouze o jinak pojmenovaný nouzový stav, a to je pro nás nepřijatelné. Ostatní země přemýšlejí nad rozvolněním, přemýšlejí nad návratem normálního života, ale česká vláda Petra Fialy přemýšlí, jak ještě více omezit lidi. No to je šílený, to je úplně šílený.
Takže prostě krátce řečeno, ta pětikoaliční vláda chce zákonem, tím pandemickým zákonem zavést covidovou diktaturu. Tak bych to nazval. Myslím si, že to jiný název už ani nezasluhuje. Fialova vláda tvrdila, že bude v případě pandemie postupovat jinak, než Babišova vláda, ale myslím, že už i občané vidí a sledujeme dneska tu diskuzi, i na těch sociálních sítích, že tato nová vláda s ničím novým nepřichází. Není schopna řídit stát v době krize stávající legislativou, např. zákonem na ochranu veřejného zdraví, nebo krizovým zákonem.
Takže já bych zopakoval, že první bod, co navrhuji, je bod s názvem, a navrhuji to jako první bod, navrhuji to jako první bod na jednání schůze Poslanecké sněmovny, a znovu bych zopakoval ten název, že Vládní návrh pandemického zákona, který je protiústavní a zavádí covidovou diktaturu. To je, myslím, název, který plně vystihuje návrh vládní koalice.
Teď bych rád navrhl druhý bod.
Děkuji. Takže pojďme do toho přímého srovnání. Vlády Maďarska a Polska, které jsou taky vlastenecké, stejně jako SPD je vlasteneckou stranou, byly schopné nalézt včas účinnou pomoc. Polská vláda od 1. února na půl roku zavedla nulovou daňovou sazbu DPH pro základní potraviny. Nulovou daňovou sazbu mají také navíc od února do července i umělá hnojiva, jejichž cena má také přímý vliv na ceny potravin. V Maďarsku byly dočasně zmrazeny úrokové sazby u hypoték a byly stanoveny stropy cen pohonných hmot a ceny některých základních potravin. To je podle SPD cesta, jak okamžitě pomoct občanům. To je ta okamžitá pomoc občanům, aby nemuseli nakupovat v Polsku. A co dělá vláda Petra Fialy, pětikoalice, pro české občany ohledně zdražování? Doslova nic. Nula. Nula. Vy neděláte vůbec nic, abyste vyřešili zdražování. Nic. Takže dokonce i ty vlády v rámci V4 ve středoevropském regionu, které mají podobnou historii jako my a podobnou životní úroveň, jako je v České republice, tak podívejte se, jak bojuje za své občany maďarská a polská vláda. Ale vláda pětikoalice Petra Fialy nedělá vůbec nic. Nula. Nic, nic a nic. Je to na demisi prostě, protože vy máte říct, že nemáte řešení. Vy prostě obtěžujete občany tím, že je zdržujete. Lidé musí platit složenky každý měsíc. Oni nemají čas čekat, až se prostě proberete. Prostě já vás chci požádat, abyste konečně vyřešili to zdražování.
Dneska jediné, co děláte, proto tady navrhuji ten bod na program schůze, jediné, co děláte, je, že jste poštvali celníky proti občanům, kteří si šli nakupovat levně do Polska. Celníci za to nemůžou. Celníci za to vůbec nemůžou, protože jim to nakázal ministr financí Stanjura, místopředseda ODS, ten jim to nakázal, aby vaše vláda šikanovala slušný pracující český občany za to, že si jdou levněji nakoupit do Polska, protože polská vláda vlastenecká se stará o polské občany a zlevnili tam základní potraviny a i pohonné hmoty tam jsou levnější podle mých informací. 
A vy, místo aby česká vláda téhleté pětikoalice, lidé tomu přezdívají slepenec, tak místo abyste pracovali pro občany a taky navrhli nějaká konkrétní řešení, tak vy jste si tady navrhli - to se tady bude ještě tento týden projednávat - sami sobě 70 milionů navíc na aparát a servis pro nově vytvořená tři místa nepotřebných ministrů. Protože doteď ti ministři nebyli potřeba. To jste vytvořili navíc, protože je vás místo patnácti osmnáct. Proto tady sedíte dokonce ve dvou řadách ve Sněmovně, protože se ministři už nevejdou do té jedné historické lavice. To znamená, skutečně je to velký problém. Takže vy ještě navíc trestáte a šikanujete české občany, kteří si jdou nakoupit do Polska, místo abyste sami navrhli řešení a zlevnili základní životní potřeby v České republice. To je neuvěřitelné.
Když to shrnu, tak vy trestáte české občany a šikanujete za to, že si chtějí levně nakoupit v Polsku, sami nenavrhujete alternativu a ještě tady tlačíte pandemický zákon, kterým chcete od 1. března ještě omezit další práva a svobody občanů. Je to normální? Je normální tahleta vláda? To je přece úplně děsivá vláda. Šílená. To je úplně neuvěřitelné tohleto. Znova říkám, to je na demisi této vlády. Vy byste měli férově přiznat, že nejste schopni vyřešit zdražování. Vy byste měli říct, ano, my to nedokážeme vyřešit. Přiznejte to! A já už vás k tomu vyzývám i teď, protože tady zase budeme stát za měsíc, za dva a zase to bude stejné. Protože vy to nechcete řešit. Pro vás to není priorita vyřešit zdražování v České republice a ulevit českým občanům. Pro vás je priorita, ano, pro vás je priorita, jak jsem říkal, omezit ústavní práva a svobody občanů pandemickým zákonem, prosadit si korespondenční volbu, protože se bojíte neúspěchu ve volbách, klesají vám preference, tak chcete změnit volební pravidla v České republice, aby byly umožněné podvody a manipulace. A potom soutěž o národního ptáka, už jsem to říkal, a potom ovládnutí České televize a Českého rozhlasu tím, že tam vyměníte celou radu. To jsou vaše priority. A taky výměna ve vedení Českých drah. To jsme viděli. A další. Tím se zabýváte opravdu naplno, aby různí političtí exponenti a kamarádi vašich politických exponentů pokud možno co nejvíce zakořenili ve státní správě na těch lukrativních trafikách. A logicky den má 24 hodin, takže na občany už vám čas logicky nezbývá.
Ale znovu říkám, to je špatná vláda v tom případě. To je špatná vláda. Být to normálně, tak normální vláda by měla odložit korespondenční hlasování nebo zavádění korespondenčních voleb až na někdy, až dořešíte zdražování třeba, protože to není priorita, my budeme stejně proti, samozřejmě, protože my tyhlety manipulace a podvody tady nepodporujeme. Měli byste odložit nějakou soutěž. A veškeré vládní síly byste měli vrhnout na vyřešení zdražování. Ale vy to neděláte. Vy to nechcete ani udělat. To je problém. Krátce řečeno, slušní a pracovití občané za vaší vlády, za vlády Petra Fialy musí kvůli vaší vládě platit čím dál více, ale na druhou stranu nepřizpůsobiví i nadále dostávají neadresné sociální dávky téměř na všechno. To SPD odmítá.
A co se týče toho zdražování, tak tady premiér Petr Fiala pořád dokola opakuje, co jste udělali pro lidi ohledně zdražování. Já nevím... Dělá z občanů hlupáky? Asi jo. Vždyť přece všichni občané vidí, přes 90 % občanů vidí, že přece žádnou podporu ze strany státu nedostalo. Nevím, o čem mluvím. Přece vy jste tím záměrem, že jste malinko rozšířili možnost doplatku na bydlení, to se týká cca 5 % domácností v České republice. A ještě z těch 5 % si značná část, tuším, že dokonce drtivá většina, si vůbec o žádnou podporu nezažádala, protože když se podívali na tu vaši kalkulačku na internet a vyšlo jim, že mají dostat dvě stovky, nebo stovku, nebo něco podobného, a pak zjistili, že je k tomu 16stránkový formulář, nebo takhle to nějak je, tak samozřejmě rezignovali, protože za tu stovku dvě jim to ani nestálo.
To znamená, vy jste normálně úplně marní, tahleta vláda. To znamená, premiér Fiala říká, že jste něco udělali proti zdražování, přitom se to vůbec nedotýká 95 % občanů České republiky, přestože se zdražuje úplně všem, dělá z lidí blbce, doslova, přitom lidé na svých peněženkách vidí a na svých domácnostech, že přece žádnou podporu nedostali. To vidí. Každý z těch domácností to vidí. Protože se to skutečně týká cca 5 %. A jak jsem říkal, z nich si značná část vůbec ani nezažádala, protože to nemá smysl, tak jak je nastavená ta pomoc. Ale pozor. Zvýšili jste dávky nepřizpůsobivým, což je tedy šílené. To znamená, vaše pomoc spočívá - pomoc v uvozovkách - že nejenom že drtivá většina lidí nedostane vůbec nic, téměř 100 %, 95 %, vlastně reálně ještě více, jak jsem tady teď vysvětlil, nedostane nic, ale ještě navíc ze svých drahých složenek zaplatí další dávky nepřizpůsobivým. No to je tedy opravdu otřesná vláda. To je opravdu otřes. To je neuvěřitelné.
Já se hlavně divím, a už jsem to tady říkal minule, poslancům za hnutí STAN, kteří jsou mnozí z nich starosty malých obcí, že vůbec takhle na takovéhle věci můžou kývat a prosazovat. To přece není možné. Jako já vím, že vy máte vysoké platy, takže je vám zdražování energií jedno. Ale těm občanům to fakt jedno není. Vy byste měli prostě podpořit zařazení bodu SPD tady, abychom aspoň diskutovali, aby se aspoň vaši voliči dozvěděli, co vláda chystá ohledně zdražování, protože fakt tady není nic. Žádný výsledek tady není. A občané to vědí. Takže toto je můj další návrh bodu. Pojďme dál.
(Mluví oba chvíli současně.) Já jsem rád, že mi pomáháte s obstrukcemi, klidně mluvte. Já jsem rád, že mi pomáháte s obstrukcemi, já jsem si potřeboval na minutku vydechnout, takže v pořádku. (Smích v plénu.) Takže už jsem se nadechl, ale děkuji za delší odpověď.
Což všechny dosavadní české vlády přes hlasité proklamace hrubě zanedbaly a což rovněž vedlo k tomu, že jsou stovky milionů korun z veřejných peněz ročně neakceptovatelně vypláceny majitelům nejrůznějších nemovitostí v katastrofálním stavu, kterým se v žádném případě nedá říkat byty.
Co se týče konkrétních změn, které náš návrh obsahuje, tak uvedu namátkově. Podmínění výplaty sociálních dávek rodičům předškolních dětí na povinnou docházku těchto dětí do posledního ročníku mateřské školy. Snížení částky životního minima pro domácnosti pobírající sociální dávky v případech, kdy některý z jejích dospělých členů nemá žádný příjem z práce ani podnikání. Zavedení povinnosti prokazovat se dokladem o neschopnosti plnit povinnosti, např. chodit na pracovní pohovory, účastnit se rekvalifikace, veřejně prospěšných prací apod. osoby v evidenci úřadu práce z důvodu nemoci či úrazu a to i s možností kontrol a sankcí, tedy o zavedení obdoby tzv. neschopenky u zaměstnanců. Pracující lidé - my v SPD říkáme jasně, že pracující lidé přece nesmí být oproti těm ostatním donekonečna diskriminováni. (Hluk v sále.)
Náš návrh na ukončení zneužívání dávek nepřizpůsobivými též dává právo úřadům práce ihned odebrat dávky na bydlení těm jejím příjemcům, kteří odmítnou oprávněným osobám, tedy příslušným kontrolorům, vstup do bytu za účelem provedení úřední kontroly např. v tom směru, kolik žije v tomto bytě osob, zda skutečný stav odpovídá údajům žádosti o dávku apod. A schválení návrhu by rovněž umožnilo i rychlé prodloužení doby, na kterou lze v případech porušení zákona sociální dávku odebrat, a to ze tří na šest měsíců. A to mimochodem je taky jedna ze zásadních věcí, co tam máme, protože samozřejmě dnes, když ta doba, na kterou lze odebrat sociální dávku pro ty, kteří to zneužívají, tak když je to dneska tři měsíce, tak tady právě z praxe vím - já jsem se o to taky zajímal pochopitelně podrobněji - tak ty tři měsíce se prostě vyplatí mnohým těm nepřizpůsobivým. Přijdou o tři měsíce a pak znova dokola. Takže mimochodem tohleto je taky důležité, že my prodlužujeme v podstatě dobu, na kterou jde případně zneužívání dávek dávky odebrat, ze tří na šest měsíců.
Já bych tady rád chtěl zdůraznit - a chtěl bych to znovu jasně a důrazně říci - že tento náš návrh neohrozí žádného slušného a poctivého člověka, který prokazatelně potřebuje od státu sociální finanční pomoc. Naopak mnohým z těchto lidí oproti současnému stavu pomůže buď přímo, např. v případě seniorů s nízkými důchody, kterým dávky... Ten náš návrh navíc naopak pomůže mnohým potřebným lidem, např. seniorům s nízkými důchody a nebo pracujícím studentům z nízkopříjmových rodin, kterým naopak chceme sociální podporu zvýšit. Pracujícím studentům. A nebo taky nepřímo, protože ta finanční pomoc pro skupiny občanů, kteří skutečně tu pomoc potřebují, tak na ně zbude více peněz, protože odebereme peníze podvodníkům, kteří sociální dávky nyní zneužívají a čerpají je neoprávněně. 
Takže vás prosím, prosím vás o zařazení tohoto bodu na program probíhající schůze. (Velký hluk v sále.)
Teď bych navrhl předřadit další bod. A jedná se o to, jedná se o další bod dnešní schůze, který navrhujeme předřadit, a je to zákon SPD. Je to bod 44... Jenom bych poprosil malinko o klid, protože jak už mluvím delší dobu, tak bych trošku potřeboval...
Ano, ale teď jsme si asi nerozuměli. Já jsem tady zdůrazňoval, že neříkám, že tady někde není v České republice nebo že se tady nepohybuje. Teď nevím, jestli jsme si rozuměli, paní místopředsedkyně. Děkuji, že jste to tady jako řekla, ale asi jsme si neposlouchali ten můj projev, nezlobte se na mě, já jsem nemyslel doslova kde je, to snad pochopil tady každý, kdo to sleduje ten můj projev, já říkám kde je, kdy prostě premiér má být tím lídrem, má být vidět u řešení každodenních problémů, mluvil jsem o zdražování, a vy tady teďka, nezlobte se na mě, paní místopředsedkyně, vy tady hodnotíte teďka tady momentální docházku dneska tady. Tak nevím teda, no. Tak já tady mluvím, doufám, pro dospělé lidi, kteří chápeme nějaké souvislosti mého projevu, ale děkuji.
Takže kde je premiér? Kde je premiér u toho řešení těch každodenních problémů? Vždyť v podstatě není vůbec vidět.
No, a opravdu, s tou soutěží o národního ptáka, kde jsme se dozvěděli, že už Ministerstvo životního prostředí už tady dělá tu přípravu, tak já si myslím, že opravdu sice máme zvířátka rádi všichni, já taky, ale já si myslím, že to určitě není teď to téma, který by se teď hned prioritně mělo začít řešit. Teď potřebuje řešit, aby lidé měli, aby lidé se vypořádali s tím extrémním zdražováním, které tady přichází. A vy to jenom oddalujete. Jenže ten problém neoddálíte, protože když to nezačnete řešit hned, tak ten problém bude už jen narůstat. Já na to upozorňuji.
A to, co tady teďka předvádíte v rámci toho pandemického zákona, to znamená, že vy vlastně to dáte na mimořádnou schůzi, kde to chcete převálcovat svojí stoosmičkou, když se jedná o ústavní práva a svobody občanů. Já si myslím, že opravdu to je úplně za hranou, za hranou toho, co jsem vůbec kdy viděl v české politice.
Dokonce jsem tady slyšel, že vláda, vládní koalice, vládní poslanci, chtějí omezit u takto závažného návrhu, kde vy chcete omezovat na ústavních právech i voliče SPD a další, v podstatě celou republiku, tak vy chcete omezit řečnickou dobu na pět minut, na pět minut. Vy chcete umlčet dokonce politické a názorové oponenty, totalitně zcela, chcete dokonce nás umlčet tak, aby poslanci z opozice mohli mluvit pouhých pět minut. Dokonce, protože jsem tady v kuloárech dnes a denně, tak ještě před pár hodinami některý z vládních poslanců, já znám jeho jméno pochopitelně, tak ještě tam byla varianta že dvakrát patnáct minut že se omezí. Ale evidentně nastoupila tady další vládní většina, ta vládní většina řekla ani těch dvakrát patnáct minut jim nedáme, těm co nemají přednostní právo. Ani dvakrát patnáct minut jim nedáme. A teď jsem získal poslední informaci, třeba se to změní poté, co to tady říkám, tak že to bude omezit jenom na pět minut. Umlčet tady 92 poslanců, kteří jsou z opozice, který volilo přes dva milióny občanů České republiky, tak vy je chcete prostě umlčet. Přestože vás většina voličů nevolila, protože když se přičte k tomu těch milión hlasů, které propadly ve volbách, protože občané volili strany pod 5 %, které se nedostaly do Sněmovny, tak vás nevolila ani většina. A přitom chcete ne většině, ale dokonce všem omezit jejich ústavní práva a svobody. Já vůbec nechápu, jak to může někoho napadnout, jakovýhle totalitní manýry. Antidemokratický, nedemokratický manýry. Vy jste proti demokracii, vy jste proti svobodě.
Ostatně, to už se ukázalo i v té diskusi, kdy tady paní předsedkyně Pekarová Adamová označila SPD, že je nedemokratická strana, přitom my jsme jediná strana, která má v našich řadách signatáře Charty 77 a politického vězně, a je to náš poslanec Jaroslav Bašta, kterému samozřejmě paní Pekarová Adamová nesahá ani po kotníky co se týče své profesní minulosti nebo své osobní minulosti.
Takže to jsou opravdu velmi urážlivá slova a bylo by dobré, aby se nepletly jabka s hruškama, abyste přestali lhát, hlavně, o tom to je, abyste nelhali, nelžete už, že lež se stala vaším nástrojem. Stejně jako začala, to je teda velmi nemilé překvapení pro mě, že pokračujou ty manýry Jana Hamáčka na Ministerstvu vnitra, kdy minulý týden vydalo Ministerstvo vnitra zprávu, že prý SPD je šiřitelem dezinformací a když jsem se na to podíval, o co jde, protože nechceme, aby nás tato vláda zatahovala do války s Ruskem. Takže ten, kdo nechce válku, tak je dezinformátor. Takže ministr Rakušan, ministr vnitra, tato vláda, se už mstí SPD za to, další totalitní manýry, ale já myslím, že už to začíná být velmi nebezpečné, když jsme názorovými oponenty, tak zneužívá Ministerstvo vnitra k politickému boji. Tak to dělal i pan Hamáček a dopadl jak? Dopadl, co se týče ČSSD, už tady není.
Já si vzpomínám, jak poslanec ČSSD Jan Chvojka mi v předminulém volebním období tady řekl na mikrofon, na tento mikrofon, šel a řekl: Pane Okamuro, vy už tady příští volební období nebudete. Tady to řekl na tento mikrofon. Jan Chvojka. A nebudu to víc komentovat, protože Jan Chvojka tady už není, ani jeho ČSSD.
Takže tyhlety arogantní manýry, co tady mají některé strany místo aby byli skromní a vážili si každého hlasu občana a na to, že máme tady jakž takž svobodu a demokracii, kterou vy se snažíte teďka osekat, tak ono to tady ty tendence tady jsou.
Co se týče toho pandemického zákona, já si myslím, že je to opravdu problém. A vy to navrhujete v takzvané legislativní nouzi, tak, aby se to protlačilo za každou cenu a tady si pomůžu analýzou Institutu práva a občanských svobod, které - je to takové sdružení právníků - a velmi hezky tady popsali, proč je protiprávní už ten moment, a to je teďka ta diskuse, na kterou já vystupuji, teď jsme se nedostali ještě k tomu pandemickému zákonu, to je až další fáze této schůze, proč je protiprávní, že vy to navrhujete v takzvané legislativní nouzi. Takže já to odcituji, tu část té analýzy: Návrh novely zákona má být projednáván ve stavu legislativní nouze ve smyslu ustanovení § 99 odst. 1 zákona č. 90/1995 Sb., o jednacím řádu Poslanecké sněmovny. Ve znění pozdějších předpisů lze ve stavu legislativní nouze projednat vládní návrh zákona pouze v případě /cituji/ mimořádných okolností, kdy jsou zásadním způsobem ohrožena základní práva a svobody občanů nebo bezpečnost státu, nebo kdy státu hrozí značné hospodářské škody. Konec citátu, ale to je ze zákona o jednacím řádu. Splnění těchto podmínek musí vláda České republiky potažmo Sněmovna dostatečně prokázat. Je základním principem demokratického právního státu, aby zákonodárná moc přijímala zákony standardním legislativním procesem. Porušení tohoto procesu je nepřijatelným zásahem do základů demokracie. Je přitom zjevné, že ani jedna z podmínek pro vyhlášení stavu legislativní nouze nenastala. V tomto směru je třeba upozornit zejména na skutečnost, že v současné době sice roste počet pozitivních případů PCR testů /toto je analýza, která je, už není dnešní, pochopitelně/, setrvale však klesá počet osob hospitalizovaných apod. Opřít rozhodnutí o to, že by tomu mohlo být v budoucnu jinak, přitom není dostatečným důvodem pro vyhlášení stavu legislativní nouze, protože zákon počítá s tím, že mimořádná okolnost trvá. Na to neexistuje žádný logický argument pro předpoklad, že by podmínky dle uvedeného ustanovení měly být splněny.
I zahraniční zkušenosti ukazují, že variantu viru Omikron je pro lidi ve většině případů neškodná a jakékoliv negativní scénáře jsou pustou spekulací. 
Já bych se ale tady nad tím úsekem s dovolením zamyslel. To je právě to, že tahleta vládní koalice, která tady je, tak ona nejedná. Ona nejedná s SPD. Oni vlastně nejednají. Přitom politik by měl umět jednat. Oni nejednají. Vy jste tady od začátku Sněmovny vůbec nejednali a nejednáte. A potom následně brečíte a jste ufňukaní v médiích, že nejste schopni prý nic prosadit. Já mám takovou interní přezdívku - ubrečená vláda. Ubrečená, ufňukaná vláda - to je tato vláda. A to je vás místo patnácti osmnáct. Takoví fňukálkové. Takže vy brečíte, fňukáte, že vám nic neprochází. Přitom my jako SPD v opozici postupujeme přesně podle zákona, a to je zákon o jednacím řádu Sněmovny. To je zákon. To není, že by si to tady někdo vymyslel. My postupujeme přesně podle toho, jak vy jste postupovali v minulém volebním období. Ale my jsme byli taky v opozici v minulém volebním období. Ale když jste to dělali vy, tak to bylo v pořádku. Když my pokračujeme v naší opoziční práci, tak najednou když dostanete napít svojí vlastní medicíny, tak se vám to nelíbí.
A proč o tom mluvím? Vy, protože nejednáte s nikým, nejste schopni jednat a domluvit se tady ve Sněmovně, nejste schopni a prostě se nechcete domluvit, protože vás tak oslnila ta moc a stali jste se už arogantní a přehlíživí, ta pětikoalice, že chcete omezovat v podstatě, jak jsem říkal, tímto pandemickým zákonem i základní práva a svobody občanů mimo nouzový stav úplně. Samozřejmě nouzový stav není potřeba, protože tady žádný takový stav není. A místo abychom se vraceli do normálního života jako ostatní země, tak vy si stejně ještě chcete rozšířit omezovací pravomoci. Tak vy jste k tomu v podstatě postupně přistoupili tak, že vy nejednáte, nedokážete se s nikým ve Sněmovně domluvit na ničem, s nikým vůbec, s nikým z nás, a místo toho abyste byli politiky, a politik by měl mít tu schopnost se domluvit a nalézat kompromisy, tak začnete protiústavně a protiprávně zneužívat dokonce i takzvanou legislativní nouzi, protože je jasně řečeno, a už jsem to tady četl, že tímto způsobem se může projednat zákon pouze v případě mimořádných okolností, kdy jsou zásadním způsobem omezena základní práva a svobody občanů nebo bezpečnost státu, nebo když státu hrozí značné hospodářské škody. Ale tento moment tady vůbec nenastal. Nenastává. Vůbec tady nenastává. A dokonce tady dochází k přesně opačnému momentu, že vy chcete ohrozit základní práva a svobody občanů a omezit je. To by opravdu nikdo tady nevymyslel, aby tady ustanovení v zákoně o jednacím řádu, že je někdo zneužije úplně naopak, a naopak chce omezit ústavou daná práva a svobody občanů.
Musím říct, že se velmi divím. To, že lidovci, TOP 09, STAN a Piráti mají tyhlety manýry, že skáčou jak loutky, co nakážou v Bruselu nebo ve Washingtonu, tak to samozřejmě víme. To je prostě samozřejmě politický souboj nás jako SPD jako vlastenecké strany, kde na prvním místě je Česká republika, a pak je to souboj těchhletěch globalistických probruselských stran, chcete-li, přezdívá se jim sluníčkáři, sluníčkářské strany. A pak je tady ale ODS, kde samozřejmě jsou váleční štváči typu ministryně obrany Jany Černochové, která posílá munici na Ukrajinu, na rozdíl od Německa, na rozdíl od Francie, od západních demokratických zemí. Všimněte si, že tu munici tam posílají pouze země, které nejsou přímo na pevnině s Ukrajinou. Co se týče vojenské pomoci, to se tam v podstatě rozhodlo posílat USA, Británie a tak podobně. Ale země, které jsou na naší pevnině, typologicky Francie, Německo, tak si právě drží neutrální stanovisko a prosazují spíše formu dialogu. Ale přímo konkrétně zbraně a munici tam neposílají. Ano, helmy a vojenská nemocnice.
A divím se, jestli je mezi poslanci ODS aspoň pár poslanců, a vím, že jich tam pár je, kteří to taky těžko skousávají. A myslím si, že ohledně pandemického zákona by bylo dobré navrhnout nikoli hlasování stiskem tlačítka, ale bylo by dobré navrhnout tajné hlasování, protože to by mě zajímalo, zdali v tajném hlasování, kdy někteří poslanci nebudou pod tímto šikanózním tlakem ze strany vlády, tak mám takové tušení, že někteří poslanci z vlády, vládní poslanci, že by pro to všichni nemuseli možná hlasovat, byť kdyby takový jeden statečný se tam našel. To by byl dobrý signál. No, dobrý signál, byl by to aspoň důkaz toho, že je tam jeden člověk, který v tomto případě má zdravý rozum. Ale mám takové tušení, že ti, kteří nesouhlasí s pandemickým zákonem, a myslím, že to tušení mám velmi správné, tak že těch poslanců, kteří mají jisté pochybnosti, je tam vícero. Ale tlačí to přesně ta mašinerie vedení ODS, Petr Fiala, STAN, ODS, KDU-ČSL, TOP 09. Takže na to se ještě podíváme, zdali je možné tady udělat to tajné hlasování v této věci. Možná jo, možná ne. Já už jsem se na to díval. A je potřeba to ještě prokonzultovat, protože to by taky mohl být zajímavý moment.
Další věcí je stav legislativní nouze. Takže já bych se vrátil zpátky k tomu tématu. Vy v podstatě, protože se tady neumíte s nikým domluvit, ta vládní pětikoalice, neumíte si sednout k jednomu stolu, když máte nějaký problém. Vy fňukáte, brečíte, žalujete v médiích, jak opozice vám tady neumožňuje projednat tenhleten totalitní pandemický zákon a korespondenční volbu, kde chcete manipulovat volbu prezidenta už a ovlivnit, protože tam je přímo napsána ta volba prezidenta v tom zákoně, to je jasné, o to vám jde, tak vlastně vy přistupujete dokonce k těmhletěm protiprávním krokům, a to už jsem tady citoval i právníky, a těch právních názorů je tady mnohem více, kdy vy vlastně zneužíváte ten institut podávání zákonů ve stavu legislativní nouze. Problémem je, že Sněmovna je pochopitelně suverén. A vy přes veškeré zneužívání moci a veškeré zneužívání toho, jak vy navrhujete tu legislativu, abyste omezili práva a svobody občanů, tak vy si to prostě tady jste schopni nakonec prohlasovat.
My jsme diskutovali možnost i v SPD, abychom měli více přednostních práv, tak že bychom si zvolili mnohem více místopředsedů klubu. Ale zase vím, že tady minulý týden, předminulý týden tady byl jakýsi podivný úzus, který tady začala vykřikovat vládní koalice, že místopředsedu klubu může zastoupit v té věci jenom jeden. To jsme tady řešili. Takže vy to tady zase budete válcovat, abyste zabránili tady tomuhletomu řešení. Vy vlastně ze všech sil děláte to, aby se opozice nemohla vyjádřit a abychom neměli v podstatě možnost nějakým způsobem vám dát najevo a hlavně vysvětlit, vysvětlovat, vysvětlit vám, proč ten pandemický zákon není dobrý.
Co se týče dalších záležitostí, které vidíme jako problém, tak bych ještě tady ocitoval, protože naše důvody, proč nechceme tento pandemický zákon a proč to nemá vůbec co dělat tady v legislativní nouzi, o tom tady hovořím, tak samozřejmě z toho vládního návrhu novely pandemického zákona vyplývá, že možnost vydávat mimořádné opatření by mělo mít nejen Ministerstvo zdravotnictví, ale také Ministerstva obrany a vnitra. V podstatě se dá říct, že - to necituji tu analýzu, teď tady cituji svoji analýzu - to znamená, dá se tím říct, že zákonodárná moc tím přechází z Parlamentu České republiky do rukou tří ministrů, kteří budou mít právo rozhodovat o našich svobodách a životech. 
Tady samozřejmě je problémem to, že z těch předcházejících zmatečných a protiústavních opatření předchozí vlády bohužel víme, že lidská práva nás všech tu neomezovali jen ministři, ale také skupina anonymních úředníků, kteří psali nelogická, nezákonná opatření a ministři je podepisovali.
Když se vrátím k té analýze, tak právě k tomu rozšíření pravomocí i na Ministerstvo obrany a Ministerstvo vnitra, tak tady právníci sdělují, je to ten institut práv a občanských svobod, že ani důvodová zpráva dostatečně nevysvětluje, proč by měla být pravomoc k vydávání mimořádných opatření rozšířena na Ministerstvo obrany a Ministerstvo vnitra. Jak vyplývá z celkové argumentace předkladatele, onemocnění covid-19 zasahuje celou společnost. Vojáci ani další pracovníci podřízení strukturám Ministerstva obrany ani policisté a další pracovníci Ministerstva vnitra nepředstavují zvláštní ohroženou či ohrožující skupinu obyvatel.
Je proto nepřijatelné, aby uvedená ministerstva směla vydávat omezení pouze ve své oblasti. To by mohlo vést až k takovému stavu, kdy určitá část obyvatel, vojáci, policisté a tak podobně, bude omezena na svých právech zcela jinak než jiná skupina obyvatel, ačkoliv hrozba je pro všechny osoby stejná. Takový stav je protiústavní, zcela v rozporu s článkem 3 odstavec 1 a článkem 4 odstavec 3 Listiny základních práv a svobod.
Vážené dámy a pánové, já bych rád na úvod navrhl mimořádný bod s názvem Vysvětlení výroku předsedkyně Sněmovny Markéty Pekarové Adamové vůči Maďarsku. SPD odmítá nepřátelské, hloupé a arogantní výroky předsedkyně Sněmovny Markéty Pekarové Adamové z TOP 09 o tom, že Maďaři mají v nadcházejících parlamentních volbách vyhnat premiéra Orbána.
Pokračují tak kroky nové Fialovy vlády na rozvrat spolupráce ve středoevropském regionu v rámci V4 a snaha o posun naší republiky zcela do područí Bruselu a Berlína. Vyjádření paní Pekarové Adamové navazuje na výroky nového ministra pro Evropské záležitosti Mikuláše Beka za hnutí STAN, který řekl, že Česká republika bude stát na straně Bruselu proti Polsku a Maďarsku. Ministrovi Bekovi vadí, že polský soud rozhodl, že polské zákony jsou nadřazené nad legislativou Evropské unie. Podle Beka rozhodnutí polského soudu prý destabilizuje středoevropský region a Česká republika by měla prý podle něj uzavřít užší spojenectví s Německem. Tak na úvod bych chtěl požádat pana ministra Beka, aby nemluvil za Českou republiku, protože vaše vláda a váš volební výsledek vaší pětikoalice nezískal většinu hlasů voličů v České republice, kdy se započtou i propadlé hlasy, tak byste získali menšinu hlasů voličů v České republice, takže vy nezastupujete Českou republiku ani na základě výsledků voleb. Vy zastupujete menšinu občanů České republiky. A když se podíváme i na to spektrum propadlých hlasů, tak jsou to voliči, kteří podle všeho nejsou nakloněni k vašemu politickému programu. Takže to bych vás chtěl důrazně požádat, abyste si nehráli na něco, co nejste, protože váš volební výsledek tomu neodpovídá.
Je zřejmé, že s touto vládou bude pokračovat naprostá bezvýznamnost české zahraniční politiky, kterou samozřejmě ztělesňuje i nový ministr zahraničí Jan Lipavský, kterého už sami ani voliči Pirátů nechtěli ve Sněmovně, proto propadl ve volbách. Nová vláda směřuje k tomu, že už nebude potřeba český ministr zahraničí, ale bude stačit český velvyslanec v Německu jako za protektorátu. 
Podle názoru SPD jsou přece vztahy k nejbližším sousedům, jako je V4, zásadní. Standardní zahraniční politika suverénní země má mít tři pilíře: za prvé nejbližší země a spojenci, za druhé velmoci, za třetí země, kde máme nějaký ekonomický zájem. Tento princip se teď rozpadá a to je špatně.
Takže já znovu zopakuji, že bych byl rád, abychom zařadili jako první bod dnešní schůze Poslanecké sněmovny bod s názvem Vysvětlení výroku předsedkyně Sněmovny Pekarové Adamové vůči Maďarsku.
Zároveň dodávám, že jestli vládní koalice tento bod neodsouhlasí, začneme sbírat potřebných 80 podpisů pro hlasování o odvolání předsedkyně Sněmovny Pekarové Adamové z této funkce. Jenom připomínám, že pro to, abychom mohli iniciovat toto hlasování, potřebujeme dvě pětiny podpisů poslanců Sněmovny. Následně, když je odevzdáme, tak opět vládní koalice arogantně může to hlasování odkládat, že tam není lhůta. Může ho odkládat, protože se budete bát toho hlasování. Nebo si skutečně zahlasujeme a podíváme se opět zpříma na to, kdo a jakou politiku tady schvaluje. V každém případě je to rekord, že takto krátce po volbách se tady budou sbírat podpisy pro odvolání předsedkyně Sněmovny. Je to neskutečná ostuda, co tady předvádí předsedkyně Sněmovny Pekarová Adamová, a není to první exces. (Potlesk poslanců SPD.)
V této souvislosti tady dnes máme další ukázku pohrdání voliči i daným slovem. Předseda poslaneckého klubu STAN Jan Farský oznámil, že odlétá na půlroční stáž do Spojených států amerických. Když pominu obsah té stáže, tak na univerzitě ve Spojených státech bude pracovat na projektu. Vzdá se kvůli tomu postu šéfa předsedy poslaneckého klubu STAN, ale na poslanecký mandát rezignovat nehodlá. On chce dál pokračovat ve funkci poslance.
Přitom se v koaliční smlouvě mezi Piráty a STAN v bodu 5.2.5 píše, že zvolený kandidát koalice - a teď cituji - "bude brát práci poslance jako prioritu a zařídí si své ostatní aktivity (práce v samosprávě, studium, podnikání, výuka a tak dále) tak, aby výkonu funkce mohl věnovat dostatek času." Konec citátu. Půlroční stáž v Americe - to znamená, že se tady vůbec nemůže věnovat práci poslance - prý konzultoval a má to odsouhlaseno jak s předsedou strany hnutí STAN Vítem Rakušanem, takže ten taky schvaluje to porušení jejich koaliční smlouvy - Piráti, ti servilně mlčí jako vždy, protože ti jsou čtyři, jsou rádi, že jsou u korýtka, ti se radši už ani nevyjadřují. (Potlesk poslanců strany SPD.) Po tomto mu to prý odsouhlasili premiér Petr Fiala a oba ho prý podpořili.
Takže vidíme, že pan poslanec Farský jasně porušil koaliční smlouvu Pirátů a STAN a pohrdá jejich voliči. Pan poslanec Farský na svůj Twitter uvedl - to je ten pan poslanec Farský, až se na to bude někdo dívat v televizi, to je ten, jak si tady vždycky hrál na toho pana Čistého, který tady vždycky poučoval ostatní, to je takový ten pan Čistý, taková přezdívka možná, pan Čistý, co teď porušuje všechno, co slíbil - teď pan Farský na svůj Twitter uvedl, že stáž pro něj je jedinečná možnost, jak rozvíjet dál svoji profesní kariéru. Takže se nechá zvolit do Sněmovny, tady už profesní kariéru pro občany rozvíjet nechce, ale ten mandát si chce nechat, a bude ji rozvíjet ve Spojených státech. Takže svoji kariéru staví na slibech voličům. Prostě je normálně podvedl, ty voliče, obelhal a podvedl, nic víc. Protože tady to čteme, co přesně máte v koaliční smlouvě. Jediným čestným řešením je, aby pan Farský rezignoval na post poslance. Tím by ten vládní poslanec naplnil to, co slíbil voličům.
Je zároveň šokující - i když já už je znám tady ze Sněmovny několik let, takže mě to nešokuje - že takové pohrdání voliči daným slovem podpoří předseda hnutí STAN Vít Rakušan i premiér Petr Fiala. Takže já chci, prostřednictvím paní předsedkyně, vyzvat poslance STAN Jana Farského, aby vysvětlil, proč podvedl jejich voliče a porušil předvolební slib.
Dokonce mi teď někteří novináři říkali, když se mě tázali před chvílí na to, co si myslíme o tomhle podvodném jednání poslance hnutí STAN Jana Farského, že prý on argumentuje - pan Farský - že prý tu půlroční práci v Americe pak chce zúročit tady pro práci poslance, proto si chce nechat poslanecký mandát. Nebo ne, pro práci pro občany prý říkal, pro práci pro občany, proto si chce nechat mandát. Ale k tomu přece nepotřebuje mandát. Tak ať složí poslance, věnuje se stáži ve Spojených státech a pak se může vrátit a může svoji práci zúročit pro občany. Ale proč si tedy nechává poslanecký mandát? Bojí se, že by neměl práci? Bojí se snad, že obsah té práce, kvůli které jede na stáž, nelze zúročit v České republice? Jiný důvod přece nemůže být.
Kde je pan poslanec Farský? Už radši tady zmizel ze Sněmovny. Novináři mi říkali, že se jim ho nedaří kontaktovat. Před chvíli jsem ho sice potkal dole, ale že ho celé dopoledne nemohli kontaktovat, aby se ho zeptali, jak to myslí. Koukám, že - nevím tedy, jaký je teď zasedací pořádek - ale nevidím ho nikde. No, určitě ho neuvidíme u mikrofonu. To sice možná už vidím hůř do dálky, ale tady u mikrofonu ho neuvidím určitě, protože to přece víme, že vysvětlovat nepůjde nic.
Takže to je ten bod, který chceme navrhnout, a zároveň se tady dějí další věci. Takže to je první věc, paní předsedkyně Pekarová Adamová.
Druhá věc, to bych vás chtěl požádat, abychom předřadili návrh zákona SPD. Je to bod 22, tisk 25. Je to zamrazení platů politiků na celé volební období. My bychom chtěli, aby to bylo předřazeno před ten váš návrh, protože kvůli vládě, kvůli této nové vládě Petra Fialy, se zvýšily od 1. 1. 2022 platy politiků o 6 %. Kvůli vám se zvýšily, protože návrh zákona z pera SPD už tady ležel na konci minulého roku. Kdybyste ho podpořili, tak jsme mohli v klidu v prosinci hlasovat - my jsme to podali v takzvané devadesátce - a už to mohlo být hotovo. Ale protože vy jste nechtěli zamrazovat platy politiků na celé volební období, tak jste náš návrh nepodpořili. Tím pádem jste plivli občanům do obličeje, protože jste si sami sobě zvýšili platy o 6 %. Zatímco Petr Fiala sliboval - vaše vláda - že do konce roku, poslední týden v prosinci, představíte plán proti zdražení energií, nepředstavili jste nic, protože žádný plán nemáte, ale sami sobě jste si nechali zvýšit platy politiků.
Teď je tedy potřeba, abychom se k tomu postavili čelem. Proto navrhuji, abychom před váš bod o zmrazení platů politiků zařadili náš návrh zákona na zmrazení platů politiků na celé volební období. Ale abyste tak jednoduše nemohli zase podvádět voliče a slibovat ty vaše sliby chyby a skutek utek, tak jsme zároveň podali pozměňovací návrh pro jistotu i pod ten váš návrh zákona. Takže se bude hlasovat. Když to bude dnes, budeme hlasovat tak jako tak o našem návrhu, že chceme zamrazit platy na celé volební období, takže se tomu stejně nevyhnete. Tak jako tak se tomu nevyhnete. Teď se dneska hezky podíváme spolu s veřejností na hlasování vládní pětikoalice, zdali podpoří váš návrh, s kterým jdete s křížkem po funuse, na zamrazení platů na pár měsíců, nebo jestli podpoříte náš návrh na zamrazení platů politiků na celé volební období. No, já myslím, že bude jasno také hned, a tomu vašemu populismu uděláme rychlý konec, protože občané okamžitě uvidí v médiích, jak to vlastně ve skutečnosti s vámi je. Výsledek už predikuji, už ho samozřejmě očekávám, protože vláda, která si přidá tři místa navíc, že se tady opravdu nemůžete ani vejít - to tedy koukám, taková tlačenice tady za mnou nebyla, to jsem snad ještě nezažil. Protože jak jste v pětikoalici, tak je takový zájem o korýtka - ono je jich málo, dokonce i židlí ve Sněmovně - takhle tedy natěsnáno, to jsem opravdu za sebe neviděl. Ještě že někteří z vás nejsou poslanci, takže hlasovací zařízení asi bude stačit, ale to tedy je opravdu neuvěřitelná situace.
Takže to jsou naše návrhy. To bych chtěl, abychom tady o tom hlasovali, a samozřejmě uvidíme, jak se k tomu postavíte. Děkuji za pozornost. (Potlesk poslanců SPD.) 
Já mluvím. Tak jestli mi chcete vzít slovo, tak to řekněte hnedka, protože já bych rád tedy se dostal k návrhům bodů programu. Jestli mi chcete vzít slovo, tak mi vezměte slovo a začněte mě umlčovat.
Ne, já jsem se vás zeptal. Vy jste mi nemusel odpovídat, já jsem vás k tomu nenutil, ale děkuji.
No, tak já mám stejně přednostní právo, takže si vystoupím, ale pravda, věnoval jsem pozornost tomu, že neznáte jednací řád. Proto vás musel tady opravit bývalý předseda Sněmovny Vondráček, jak se vlastně hlasuje v případě schůze o vyslovení důvěry vládě v souladu s jednacím řádem. Takže to mě překvapilo, že jako předsedkyně si - (Předsedající oponuje.) - prosím vás, neskákejte mi do řeči. To není v souladu s jednacím řádem, že mi skáčete do řeči. Takže já mám přednostní právo, nechte mě domluvit na mikrofon. Už jste se o tu cenzuru pokoušela dneska jednou. Takže já mám právo mluvit na mikrofon. Poslanec mluví na mikrofon v souladu s jednacím řádem a vy nemáte právo mi skákat do řeči. Tak se to prosím naučte, buďte slušná. V Poslanecké sněmovně poslanec domluví a pak následně jde na mikrofon další a mluví další. Takže prosím, dodržujte to. (Ministr Stanjura namítá, že nebyl přihlášený.) Já jsem byl teď... Stejně tak, pane ministře, poslanec mluví na mikrofon. Tak tady prosím nekřičte na celý sál. Máte prostor na mikrofon.
Já bych rád řekl jednu věc. Přišel jsem se zeptat - byl jsem vyvolán, ne, že jsem nebyl vyvolán, byl jsem vyvolán, tak to jste asi neposlouchal. Takže já jsem na základě vyvolání, ne svévolně na mikrofon. A teď jsem se tady tázal, jako vy jste se tázal stokrát na mikrofon, je to v pořádku. Teď jenom říkám, že tedy bych rád vystoupil, protože jsem vás dobře neslyšel, to se může stát každému a stejně vystoupím. (Poslanci vládní koalice bouchají pěstmi do stolu na protest.)
Tento zákon, pandemický zákon, neboli jinak pojmenovaný nouzový stav, co vláda předkládá, tak způsobil i rozkol ve vládní koalici. Takže nejenom, že už se tady standardně po pár týdnech této vlády hádají Piráti s hnutím STAN, nejenom že tady vznikají i další nesrovnalosti mezi jednotlivými členy vládní koalice a osočují se, napadají se, místo aby pracovali pro občany, ale dokonce se ukázalo, že vládní pětikoalice Petra Fialy nemá většinu ani v Senátu. To znamená, ani vládní senátoři nepodporují tuto sněmovní vládní pětikoalici. Je to také bezprecedentní situace a je vidět, že podpora té pětikoalice je velmi slabá, a to není dobrá zpráva pro občany České republiky, kdy vládní koalice není schopna prosazovat své zákony. Tak je to pochopitelně i tím, že jako prioritu vláda Petra Fialy neřeší zdražování, dokonce odmítá řešit zdražování energií a potravin, a místo toho jako prioritu předkládá do Sněmovny sadu zákonů, které v podstatě běžnému občanu v České republice vůbec v ničem nepomáhají.
Mimo pandemický zákon tady vláda jako prioritu předkládá také zavádění korespondenční volby v České republice, protože se vládní koalice bojí svého neúspěchu v dalších volbách, a to ať prezidentských, nebo sněmovních, proto potřebuje vládní koalice změnit volební systém tak, aby to umožňovalo různé podvody, manipulace a různé nesrovnalosti, a tím si zajistit v podstatě vládu na věky.
Samozřejmě tou další prioritou, kterou tady vláda k mému nemilému překvapení prosazuje, tak je také mediální zákon, který teď připravuje Ministerstvo kultury pod ministrem Baxou z ODS, kde je cílem ovládnout politicky Českou televizi a Český rozhlas. Je to takový puč, nedemokratický puč, by se dalo říct, ale teď na to téma ovládnutí veřejnoprávních médií, to tady bude diskuse určitě ještě delší. Říkám to z toho důvodu, že právě nastavuji to zrcadlo, že polská vláda, maďarská vláda, Slováci zlevňují energie, snaží se pomoci občanům, protože občané jsou zoufalí z toho, jak se všechno zdražuje, ale vláda Petra Fialy nedělá v tomto ohledu vůbec nic, rezignovala na řešení zdražování a místo toho tady prosazuje priority, v podstatě pouze, jenom sami pro sebe je prosazují vládní politici. K tomu bych samozřejmě přidal ještě soutěž o národního ptáka, na kterou se soustředila tato vláda, a já si myslím, že už to jenom dokresluje ten velmi špatný přístup této vlády.
Takže my samozřejmě v rámci tzv. obstrukcí, jedním z cílů bylo upozornit na nekompetentnost této vlády, na ty jejich podivné priority a kvůli tomu, že vláda tady prosazuje ten totalitní pandemický zákon, zcela nepochopitelně, jak jsem řekl, v situaci, kdy tady v podstatě není žádná covidová epidemie a nic nebrání tomu, aby v případě nouze, tak aby kdykoliv vláda přijala opatření, může si tady vyhlásit nouzový stav. Je to kompetence vlády, můžou si to udělat. Já pro to žádný důvod nevidím, aby tady byl nouzový stav. Ministr Válek říká, že pakliže tady nebude pandemický zákon, neboli jinak pojmenovaný nouzový stav, tak že chce od 1. března vyhlašovat nouzový stav. Myslím, že úplně vláda zešílela, protože to je úplně nepochopitelný návrh vlády. A tady to prostě tlačíte. My jsme chtěli upozornit a chceme a budeme upozorňovat na to, že kvůli tomu, že vy tlačíte ten pandemický zákon a korespondenční volbu, tak se tady odkládají zákony, a už jste je odložili i hlasováním, protože vy jste před chvílí odmítli hlasováním, vládní koalice zamítla zařadit na pořad schůze například zákon SPD, který má zvýšit podporu, příspěvek na péči zdravotně postiženým občanům, vláda zamítla před pár okamžiky, aby se místo pandemického zákona zařadilo na pořad schůze zavedení minimálního důstojného důchodu, abychom pomohli nízkopříjmovým důchodcům, vláda tady před chvílí zamítla návrh SPD na ukončení zneužívání dávek nepřizpůsobivými, vláda tady zamítla před chvílí zákony typu ukončení zneužívání nepřizpůsobivými. Dále jsme tady navrhovali i zestátnění exekutorů atd., zákon o referendu jsme tady navrhovali a spoustu dalších zákonů.
Takže tady přesně vidíme, co je prioritou této vlády. My jsme tady navrhovali opakovaně, abychom tady i řešili, a to jsme také tady navrhovali dnes, také jste to zamítli hlasy vaší vládní koalice, abychom řešili a pomohli občanům se zdražováním. To je také potřeba zdůraznit, že vládní koalice před chvílí, ta pětikoalice tou svou většinou zamítla tady řešení zdražování v České republice. To znamená, my jsme tady konkrétní návrhy přednesli přesně po vzoru, jako to třeba už realizuje Maďarsko, Polsko i Slovensko, ale vláda odmítá pomoci lidem zasaženým zdražováním, což jsou všichni občané České republiky, a místo toho tady natvrdo tlačíte pandemický zákon. 
Ano, je to opravdu drahá legrace, co tady předvádí vláda, protože jednání Sněmovny stojí spoustu peněz a vy tady spotřebováváte velmi vysoké veřejné peníze na to, aby se tady jednalo o pandemickém zákonu a o korespondenční volbě. Ano, to už tady bylo na programu, my jsme tomu zabránili před pár týdny, takže se to odložilo. Místo toho, aby Sněmovna tu svoji práci a ty výdaje, které stojí Sněmovna, abychom věnovali na rychlé přijetí zákonů, které skutečně pomáhají lidem. Takže vy neskutečným způsobem mrháte veřejnými penězi. Důkazem je tady ten pandemický zákon. Nenecháte si tady vysvětlit, že by vláda měla mít jiné priority než navrhovat další omezování ústavních práv a svobod občanů. Je to opravdu vláda, já bych řekl, že se to dá ohodnotit tím výrazem zadarmo drahá, protože v podstatě vy jste tady zablokovali jakékoliv jednání o prospěšných zákonech.
Teď jsem dokonce slyšel nějaké už výkřiky od zástupců vládní koalice, že kvůli pandemickému zákonu, že kvůli tomu, že SPD odmítá pandemický zákon, že prý je ohroženo přijetí státního rozpočtu. No tak na tuhletu lež vám neskočí opravdu snad už vůbec nikdo, protože všichni víme, že vy jste měli předložit státní rozpočet už v prosinci. Že v prosinci už jste měli předložit pozměňovací návrhy k návrhu toho státního rozpočtu, který předložila ještě předešlá vláda. Ale protože jste nebyli připraveni, přestože jste říkali, že připraveni jste a slibovali jste to voličům před volbami, tak tady rozpočet máme na programu až v únoru. To jsem nikdy ještě nezažil. A kvůli vám je už dva měsíce ČR v rozpočtovém provizoriu a zabrzdily se investice. Přitom ty investice jsou nutně potřeba, abychom se proinvestovali z krize. Investice do infrastruktury a tak podobně.
Takže ty škody, které se způsobují těmi špatně nastavenými prioritami ze strany vládní pětikoalice, ty škody opravdu stoupají, jsou to finanční škody. A bohužel je tristní, že všechno, všechny tyto vaše kroky musí platit občané ČR ze svých daní.
My jsme tady opakovaně konstruktivně navrhovali, abyste stáhli projednávání pandemického zákona, abychom tady projednali a před chvílí se o tom hlasovalo a hlasovalo se o tom i před 14 dny, abychom tady přednostně projednali návrhy na pomoc jak zdravotně postiženým lidem, tak důchodcům, tak studentům, pracujícím rodinám s dětmi, na podporu dětí, na podporu živnostníků a malých podnikatelů. Všechny tyto zákony tady jsou vloženy ze strany SPD. A vy jste prostě, vládní koalice si určila prioritu, že nechce tyto zákony na pomoc občanům a natvrdo jste nás přehlasovali, protože máte většinu a projednává se tady dlouho a velice draze z hlediska toho, kolik stojí Sněmovna a kolik stojí jednání Sněmovny peněz, tak tady projednáváme pandemický zákon.
Takže to je opravdu úplně neuvěřitelné tyhlety vaše priority. Vy neuvěřitelným způsobem zdražujete vlastně i ten chod té ČR. Tady bych připomněl, že jste si ještě do rozpočtu dali 70 milionů korun cca, respektive desítky milionů korun navíc pro 70 dalších pracovníků aparátu, pro vaše tři nově vytvořené ministry, kteří samozřejmě nejsou potřeba ti ministři, protože v předešlé vládě nebyli a taky ta vláda byla funkční. Nehledě teď na obsah toho, co prosazovali. A to znamená, je to opravdu zadarmo drahá vláda. A já bych vás chtěl opravdu vyzvat, abychom se po těch zkušenostech s pandemickým zákonem, protože tuším, že budete překládat velmi brzo tak zvanou korespondenční volbu, která opět občanům žijícím v ČR nepřináší vůbec nic. Doslova nic. Doslova nic. Tak abyste toho už nechali a skutečně začali pracovat pro občany. A ty argumenty, kolik stojí den Sněmovny, no stojí to velké peníze. Ale kvůli vám, kvůli vaší vládní většině se tady utrácí veřejné prostředky za tyhlety vaše velmi podivné návrhy. A je potřeba si to říct. Protože vy máte vládní většinu, vy máte, vy určujete program schůzí, vy určujete, jaké budou priority na programu schůzí. To jsme viděli i teď při tom hlasování před pár minutami. Ano, vy jste si prohlasovali, že nejdůležitější prioritou pro vás je pandemický zákon, nikoli zákony, které pomáhají lidem. A za to tady teď se platí v podstatě celý aparát Sněmovny. Takže to je opravdu děsivé, že pro lidi nenabízíte nic, ale pro tyhlety vaše osobní politické zájmy tam máte vždycky času, času na to máte spoustu.
Tady je taky problémem to a tady bych se u toho krátce zastavil, že vy jste navrhli ten tak zvaný pandemický zákon v té legislativní nouzi. Bude to jeden bod, je to jeden právě z těch parametrů nebo z těch momentů, na které hnutí SPD chystáme ústavní stížnost. Protože prostě zákon o jednacím řádu Sněmovny hovoří přece úplně jasně. A já už jsem to tady říkal před 14 dny. Je to jedna věta. Že ve stavu legislativní nouze lze projednat vládní návrh zákona pouze v případě, cituji: mimořádných okolností, kdy jsou zásadním způsobem ohrožena základní práva a svobody občanů nebo bezpečnost státu nebo kdy státu hrozí značné hospodářské škody. Konec citátu ze zákona. Což samozřejmě toto kritérium pandemický zákon nesplňuje. To si myslím, že už na první poslech je jasné úplně každému a může to být i právní laik. Takže to je samozřejmě už také v rozporu. A navíc to usvědčuje vládní koalici a dá se říct i ze lži už dneska, protože když já to vidím v médiích a účastnil jsem se různých diskusí, tak už se nedá nazvat jinak než lež. Že je prý v pořádku, když je to prosazováno, když to prosazujete v legislativní nouzi. Tak já myslím, že tu větu, kterou jsem přečetl, že jí rozumí úplně každý občan a že samozřejmě tady v ČR v okamžiku, kdy se rozvolňuje, nejsou zahlcené nemocnice, ruší se karanténa, ruší se testování ve školách a tak dále, protože prostě tady už není žádný důvod na nějaké testování, tak tady není ani mimořádná okolnost, ani není ohrožena bezpečnost státu, ani nehrozí státu značné hospodářské škody.
No a to, že jsou zásadním způsobem ohrožena základní práva, no tak to pravda je, ale v jiném významu, než je to myšleno v tom zákoně. Ano, tím zákonem ohrožujete základní práva a svobody občanů. Ale v tom zákoně je to myšleno samozřejmě jinak. Takže to jste si vysvětlili po svém. To je jako když jste říkali, že přinesete změnu, před volbami jste říkali a zapomněli jste dodat, že změnu k horšímu. To je přesně úplně ta podobná logika.
Takže to je opravdu mimořádně důležitý bod. Samozřejmě my chystáme tu ústavní stížnost a v případě, že ten zákon bude přijat, což budeme vědět po podpisu prezidenta, tak dalším momentem je, že vy omezujete právo například právo na podnikání. A to je ale v Ústavě. To je přímo napsáno explicitně v Základní listině práv a svobod, která je v Ústavě, i právo na vzdělání je tam a právo na ochranu, když to zjednoduším, soukromého a společenského života. Takže v podstatě i tyhlety momenty, právě proto je to v Ústavě, aby nešlo zvůlí nějaké vládní většiny momentální v Parlamentu jen tak ohnout Ústavu a omezit demokratická práva občanů a nastolovat totalitu. Proto na změnu Ústavy je potřeba 120 poslanců nikoliv 101. Proto je potřeba zároveň také dvě třetiny senátorů nikoliv pouze polovina. Právě proto, aby kdokoliv nemohl mít totalitní manýry a nemohl byť já chápu vaše pocity, já je nemám, ale jste opojeni mocí a prostě chcete ovládat ty životy občanů za každou cenu. Takže chcete ohnout i ta ústavní práva a svobody občanů. Vy jste v podstatě překopírovali do toho pandemického zákona ustanovení, která jsou možná jenom v nouzovém stavu, ale tam je to ústavní záležitost, zákon o bezpečnosti, to není běžný zákon a teď to tady natvrdo prostě tlačíte v situaci, kdy žádný takový zákon není potřeba.
I to, že to navrhujete v legislativní nouzi, to vás usvědčilo také řekl bych z nepravdy, protože kdyby, vy mluvíte o podzimu. Ale právě v té legislativní nouzi to lze přijmout, právě kdyby se nějaká epidemie blížila, mohli jste něco takového navrhnout, kdyby to bylo aktuální v srpnu, v září. Ale vy to zcela nepochopitelně chcete omezovat ta práva a svobody občanů kontinuálně, přestože k tomu není žádný důvod. 
A dokonce tady ministr Válek vyhrožuje, že od 1. března vyhlásí nouzový stav, což je úplně bezprecedentní, bezprecedentní útok na svobodu a demokracii v České republice. Já vůbec nechápu, jak si to vůbec pan ministr může dovolit, takové totalitní uvažování, že chce v podstatě škrtem jednoho pera nebo jedním podpisem, prostě direktivně nakazovat, jak mají žít občané v České republice, přestože k tomu nejsou žádné podmínky. Já myslím, že zrovna tento moment, který jsem řekl, je mimořádně nebezpečný, když vládnou v České republice tací politici. Samozřejmě jsou to - já to říkám ještě velmi slušně, že jsou to totalitní manýry, protože jinak samozřejmě podobné manýry, ovládat na základě zmocňovacích dekretů životy občanů, to jsme zažívali např. v historii. Já jsem to nezažil, ale známe to všichni z historie, tak to bylo např. v nacistickém Německu. A to je opravdu špatně a já z toho mám velmi špatný pocit, protože tyto manýry nesnáším. Já mám rád svobodu a demokracii a ne omezování svobod občanů.
V rámci předešlého projednávání ve Sněmovně jsem zde přečetl a také komentoval rozsáhlou analýzu renomovaných právníků, kteří poukazují na hrubé konkrétní chyby a nesmysly v návrhu zákona. Ale vláda Petra Fialy a vládní pětikoalice jsou hluší a slepí a tváří se, že nic neslyší. Naopak následně jste všichni lhali, že jsme tu četli nějaké romány. Ne, já tu četl jasnou a pregnantní právní analýzu, na kterou jste nikdo nereagoval, kterou nikdo nijak z vlády nevyvrátil. Jen jste začali bohapustě lhát a to o něčem svědčí. Já bych očekával, že v demokratické společnosti a u lidí, kteří zastávají demokracii - pochopitelně jsme to např. my v SPD - tak bych očekával, že se tady rozvine nějaká širší diskuse a že tady ministr zdravotnictví Válek a pan premiér Fiala budou prostě ochotni zdůvodnit, proč chtějí v březnu najednout mít pravomoce v podstatě plošně omezovat práva a svobody občanů. A proč je to pro ně taková priorita místo toho, aby vyřešili zdražování. Znova říkám, Česká republika se ocitla úplně na chvostu kvůli této v podstatě neschopné vládě, zatímco všechny země V4, doslova všechny, Visegradské čtyřky, Polsko, Maďarsko i Slovensko, udělaly opatření na řešení, na ochranu občanů před zdražováním. Česká republika jako jediná neudělala nic. Nemáme tady žádné plošnější opatření na pomoc lidem ohledně zdražování. A občané to vědí, protože toto probíhá i ve velkých mainstreamových médiích, jak tyto tři státy opravdu to řeší, zastropovávají ceny energií, k čemuž jsem tady opakovaně vyzýval, nebo v Maďarsku zastropovali hypotéky, hypoteční sazby, aby se tolik nezdražovalo bydlení. V Polsku, ale i v Maďarsku zastropovali ceny základních potravin nebo na ně snížili DPH, v Polsku z 5 % na nulu. Zastropovali ceny pohonných hmot, prostě ty základní potřeby, které občané potřebují, aby občanům pomohli. Je to opravdu úplně bezprecedentní selhání, že vláda Petra Fialy vůbec občanům pomoct nechce, nechce jim ulevit od těch složenek a občané to vidí, zatímco všechny ostatní vlády v rámci Visegradské čtyřky už konkrétně pracují pro občany.
Dneska samozřejmě došlo k té další tristní situaci, je to před chvílí, kdy jste zamítli hlasováním návrh bodu SPD na to, abychom tady řešili zdražování energií, potravin a všeho dalšího v České republice a abychom se dobrali k řešení tak, aby občané měli jasno, kdy, co a jak jim vláda pomůže. Je to opravdu - stalo se zvykem této vlády Petra Fialy, že sami nenavrhujete žádný alternativní návrh a zamítáte jenom ty návrhy SPD, které my máme připravené přesně v souladu s tím, co jsme říkali před volbami, že my jsme připraveni a kompetentní vládnout, ale vy jste to slibovali taky, ale skutek utek. A to je prostě opravdu velký problém.
Tak že i když jsem tady jasně a pregnantně argumentoval právní analýzou, bylo to v tom mém předešlém vystoupení před 14 dny, kdy jsem tomu tady věnoval tři hodiny a mluvil jsem neustále k věci, tak vlastně nikdo z vlády tady nevstal, aby ty argumenty vyvrátil a aby vysvětlil veřejnosti, proč vlastně za každou cenu prosazujete v podstatě jinak pojmenovaný nouzový stav pro Českou republiku, ale i ten přímo pojmenovaný nouzový stav, jak řekl ministr Válek, od 1. března.
Takže to je ten současný stav, se kterým my zásadně nesouhlasíme, a proto jsme tady také využili těch demokratických možností, které nám umožňuje jednací řád, abychom bili na poplach, abychom bili na poplach - k tomu slouží ta tzv. obstrukce, která je posvěcena i Ústavním soudem. Je to demokratický nástroj, který tady využívaly i současné vládní strany v minulém volebním období i dříve. Vzpomeňte na pana Kalouska, vzpomeňte, jak obstruoval Petr Fiala, dnešní premiér a další, ohledně EET atd. Ale dneska se ta situace nějak velmi podivně posunula, protože koalice se snaží ne diskutovat, vláda Petra Fialy, ale snaží se nedemokraticky a totalitně umlčet politické oponenty, kteří jsou v opozici. Důkazem toho je samozřejmě pár minut zpátky, kdy jste opět do tak závažného plošného zákona, jako je pandemický zákon - a znova zdůrazňuji, že i před rokem, když tento pandemický zákon, ovšem v mnohem okleštěnější formě zaváděla vláda Andreje Babiše, tak poslanecký klub byl jediný, který hlasoval proti omezování Ústavou garantovaných práv a svobod občanů. A čas nám dal za pravdu. Čas nám dal za pravdu, že plošná opatření nejsou řešením, že je potřeba cílit na ochranu ohrožených skupin, pakliže by tady byla nějaká pandemie, jako že tady dneska žádná není, a že lockdown není řešení. Ale vláda tady chce znova a znova opakovat tyto chyby a protlačuje tady ten tzv. pandemický zákon.
Vy jste si před chvílí odhlasovali, a já jsem vyzýval, abyste to nedělali, ale to je jako když hrách na zeď hází, abyste neomezovali u takto závažné normy řečnickou dobu poslanců, aby se mohli k tomu vyjádřit. Vy jste ji teď omezili na pár minut pro ty, co nemají přednostní právo. Přitom já jsem tady avizoval, že poslanecký klub SPD má mimo jiné největší podíl lékařů ze všech poslaneckých klubů a prostě naši poslanci, kteří jsou např. lékaři, ale i další, tak chtěli podrobněji rozebrat ty důvody a argumenty, aby to slyšela i veřejnost. A vy jste umlčeli ty naše poslance, abychom nemohli oponovat těmto vašim totalitním návrhům.
Celá republika na vás volá, že zákon nechce. Vládní pětikoalice chce omezovat další Ústavou daná práva občanů tak, že předá moc ministrovi zdravotnictví, který bude práva a svobody omezovat nějakou vyhláškou. Předchozí vláda Andreje Babiše se o to také pokoušela a soudy jí házely vyhlášky na hlavu a rušily je. Nová vládní pětikoalice Petra Fialy - je to ta pětikoalice ODS, STAN, TOP 09, KDU-ČSL a Pirátů - hrála na voliče divadlo, že jsou jiní. Zajímalo by mě, v čem. Kdy vy plánujete pokračovat v protiústavním omezování svobod občanů? A opravdu už tady neříkejte ten další lživý argument, že pandemický zákon posuzoval Ústavní soud a že je v pořádku. Tak nevím, jestli chcete už úplně dělat z lidí hlupáky. Přece ten zákon není ještě přijat, ten váš, vaše vládní novela toho zákona. Tak jak ji mohl posuzovat Ústavní soud? To už chcete dělat úplné hlupáky z lidí? Přece Ústavní soud to posoudí, až když to bude přijato, ta vaše novela. Tak že váš pandemický zákon, tu vaši verzi, žádný Ústavní soud neposuzoval, jak víme, ani nemohl posoudit. Proto jsem už hned v úvodu řekl, že tady prostě jsou ty rozdílné momenty, kde je vidět tu jasnou protiústavnost.
Jak už jsem také konstatoval, mantinely v posledních měsících definovaly soudy. Jde o přirozená lidská práva na svobodu, osobní a ekonomickou. Tuto svobodu smíte omezit jen ve skutečně zásadním a veřejném zájmu, kdyby svoboda jednoho ohrožovala ostatní. Jak ale ohrožuje jiné třeba zdravý, ale neočkovaný, člověk, který si dá u výčepu pivo? To se vás ptám. Nijak. Jak ohrožuje ostatní zdravý člověk, který nemá v supermarketu roušku? Jak kohokoliv ohrožují zdravé děti, které jste pro jeden pozitivní test ve třídě poslali do karantény a upřeli jim ústavní právo na vzdělání?
To, že jste tyto svobody a práva omezovali a to naprosto bezdůvodně, už také v mnoha případech konstatovaly soudy, že je to protiústavní jednání a zřejmě i trestní čin. Místo toho, abyste se poučili a přestali pokusy omezovat občanské a lidské svobody, tak fakticky přemýšlíte, jak omezování svobody nějak zlegalizovat. Dovolte mi připomenout dva termíny. To je termín legální a termín legitimní, tedy zákonný a oprávněný.
To, že je něco zákonné, tedy uzákoněno, neznamená, že je to oprávněné a legitimní. Vy se pokoušíte legalizovat něco, co je z principu absolutně nelegitimní. Bez ohledu na to, zda zákon schválíte či ne, bude to naprosto protiústavní a nelegitimní. A ty důvody už jsem uvedl na začátku svého vystoupení. Každý člověk má občanské a lidské právo takový zákon nerespektovat.
Aby bylo jasno, pokud občané vaše nařízení nebudou respektovat, pak toho protizákonného jednání se nedopustí oni, ale vy, kteří se pokoušíte znásilňovat jejich práva v rozporu s Ústavou a Ústavou a lidskými právy danými principy. Víme, jste si toho vědomi, takže v debatách i tady ve Sněmovně utíkáte a schováváte se. Oponenty dehonestujete, urážíte, snažíte se je degradovat, aniž byste hovořili o podstatě věci.
Takto by se dala charakterizovat v podstatě celá debata tady ohledně pandemického zákona a programu schůze Sněmovny. Protože když někdo nesouhlasí - a SPD nesouhlasí s tím, abyste omezovali teď od března další ústavní práva a svobody, abyste vůbec měli možnost omezovat ty další ústavní práva a svobody občanů, aby vůbec jakákoliv vláda měla možnost omezovat Ústavou daná práva občanů - tak vy oponenty pouze dehonestujete, urážíte, snažíte se je degradovat a vůbec nehovoříte o podstatě věci. Tady v podstatě nebylo ani jedno vystoupení ze strany vládní koalice, které by se snažilo odpovídat tady na ty pregnantní právní analýzy, které já jsem tady předkládal.
Samozřejmě občané se bouří. Občané jsou nespokojeni a určitě i vy jste zahlceni maily od nespokojených občanů České republiky, i od vašich voličů dokonce, kteří prostě ten pandemický zákon nechtějí. Určitě je to tak, protože jak víme - a to je všeobecně známá informace - že i Senát zamítl tento váš vládní pandemický zákon, přestože v Senátu mají vládní poslanci většinu. Takže Senát potvrdil to, co SPD tady od počátku říkalo a dal nám také za pravdu, přestože jsou to zástupci vaší vládní koalice. Přesto vy to natvrdo tlačíte.
Já už jsem vás tady opakovaně vyzýval, abyste ten zákon stáhli, abyste přestali s těmi totalitními manýry, kdy chcete ovládat životy lidí, jejich svobody a práva. Ale vy to prostě nechcete udělat. A vyhodnotí až čas, co vás k tomu vlastně vede. Já bych řekl, že je to opojení mocí. Protože vy jste nebyli osm let ve vládě - my jsme byli také v opozici - a prostě to opojení toho, že tady máte 108, že tady máte většinu a ten pocit, že chcete ovládat všechno a vymazat tady úplně opozici i naše názory.
Já to zaznamenávám i na těch jednáních, které jsme tady měli, ta grémia. Vy byste byli nejradši, aby SPD odevzdalo hlasovací karty, abychom sem nejlépe vůbec nechodili a abyste si opravdu jako někde v Severní Koreji mohli prohlasovávat mávnutím proutku bez jakéhokoliv protinázoru, bez jakékoliv oponentury, pouze svůj program. Ale to je opravdu těžká totalita. A tyto vaše názory právě odráží i ten pandemický zákon.
No, my tady ve Sněmovně, nás 20 poslanců SPD, přestože je proti nám drtivá většina, my to nějak skousneme, protože my budeme tak jako tak bojovat za náš program, nenecháme se odstrkovat a budeme tady politicky bojovat za prosazování programu SPD, za který nás volilo víc, než půl milionu voličů. A naši voliči pandemický zákon nechtějí a máme to potvrzeno i volbami. Protože my, jak jsem řekl i před volbami, jsme byli jediným poslaneckým klubem, který hlasoval proti a znovu říkám, čas nám dal za pravdu.
Takže to je opravdu velký problém, ten váš přístup. Ale problém je, že teď tím zákonem chcete omezit skutečně deset milionů občanů České republiky, chcete mít právo je omezovat. Chcete mít nad nimi ten Damoklův meč. Tady vůbec neobstojí ten argument, že když se nic nebude dít, tak nic omezovat třeba nebudete. Ale už vůbec to, že je tady ta možnost, je protiústavní, když jsou to Ústavou garantovaná práva a svobody. To má v demokratické společnosti jasné mantinely, aby nenastala nějaká politická zvůle, aby nenastala politická diktatura vůči lidem. Nechci říct dokonce násilná diktatura, což v některých režimech to k tomu ve finále sklouzlo. To jsou opravdu nebezpečné tendence.
SPD prostě bude tady tím strážcem demokracie a budeme bránit tu svobodu a demokracii pro občany České republiky i oproti té vaší obrovské většině, která je tady proti nám. My budeme bojovat do posledního dechu za udržení svobody a demokracie v České republice.
Chápu, že ve vaší zoufalé situaci se proti vašemu pandemickému zákonu bouří i občané. To z vašeho pohledu ani jinak nejde. Proběhla debata v Senátu, kde vláda nebyla schopna pandemický paskvil obhájit před svými vlastními senátory. Takže vám tento zákon vaši vlastní vládní senátoři zamítli. Senátor z vládní TOP 09 Zdeněk Hraba to okomentoval slovy, cituji: "Pokud zákon k 28. únoru skončí, nestane se přinejhorším vůbec nic. Buď nebude potřeba dělat už žádná opatření, nebo budou nutné věci provedeny podle jiných zákonů." Konec citátu.
Váš návrh je prostě naprosto zbytečný. A shodnou se na tom všichni normální lidé i mimo tuto Sněmovnu bez ohledu na to, odkud jsou. Takže i senátoři, respektive politici vládní koalice, členové Parlamentu vládní koalice, dávají za pravdu tomu, co jsem tady za SPD říkal předtím, než ten zákon odešel do Senátu. Přesto to s vládou vůbec ani nehne. Senátor za vládní hnutí STAN Michael Canov dokonce volá po odstoupení ministra Válka, který by se, cituji: "Neměl by se snažit měnit zákon tak, aby si pojistil možnost vydávat omezení, která soud označil za nezákonná." Konec citátu.
Takže samozřejmě ten odpor vůči těmto vašim totalitním manýrům je skutečně už poměrně široký. Vládní strany mají v Senátu pohodlnou většinu, přesto boj o paskvil prohráli. Popravdě bylo zřejmé, že vládní koalice Petra Fialy na nějaký boj v Senátu rezignovala. 
Ministr zdravotnictví Válek z TOP 09 si při projevech senátorů hrál na mobilním telefonu karty. To bychom mohli považovat jen za standardní ignoraci zákonodárců, byť z vlastní koalice. Ale když pana ministra senátor Horník přímo obvinil, že místo aby poslouchal námitky, tak si hraje na mobilu karty, tak pan ministr Válek z TOP 09 bezostyšně lhal, když řekl, že komunikuje s ministerstvem. Ministr Válek, ministr zdravotnictví Válek z TOP 09 věrný své tradici lhal i v takové banalitě, a prasklo to, když senátor Láska zveřejnil fotografii, na níž je on a jeho mobil v plné hře. K tomu lhaní vlády a pana ministra se ještě dostanu. Ale musím říct, že v jeho případě je to až chorobný jev. Ale zpět k zákonu.
Nejde než souhlasit s komentátory, kteří potvrzují, že od vlády to byla školácká hloupost, investovat do prosazení zbytného zákona takový politický kapitál. Pravda je to, že návrh zákona byl i po všech úpravách špatný. Ministr Válek v Senátu řekl: Pokud nebudu mít funkční pandemický zákon, budu muset přijít 1. března 2022 na vládu a požádat o vyhlášení nouzového stavu. Vláda to říká v situaci, kdy se ruší karanténa, čísla nakažených dlouhodobě klesají a nemocnice nejsou přetíženy covidovými pacienty. Vládní pětikoalice Petra Fialy je tak opojena mocí, že se asi už zbláznila a pohybují se mimo realitu.
A pojďme dál ocitovat pana ministra Válka, který před volbami řekl, cituji: "Nouzový stav nefunguje. Utahování šroubů je cesta bolševika." Konec jeho citátu. Ano. Takže už chápete, proč tady mluvím o totalitních manýrech a proč tady mluvím o zavádění totality. Vždyť sám váš ministr Válek řekl, že nouzový stav je cesta bolševika. A vy to tady sami navrhujete, celá vládní koalice k tomu mlčí a vy navrhujete od března, vyhrožujete zavedením nouzového stavu. Tady na tom je opravdu tristní, že já tady vždycky, a kdo to pozorně sleduje, a vím, že část veřejnosti pozorně sleduje to, co tady říkám, takže já vlastně v podstatě cituji jenom vyjádření vašich vládních představitelů a připomínám je. A pak na mě v televizi a v médiích útočí představitelé vládní koalice a vztekají se a brečí, to je taková ubrečená vláda, už to má přezdívku mezi občany, a vyčítají mi ty argumenty, kde ale já ale jenom cituji vládní představitele. Jenom připomínám, co sami představitelé vlády řekli. A to je opravdu neuvěřitelné. Já vím, že jsou vládní představitelé, vládní poslanci nervózní z toho, když osvěžuji lidem paměť. Ale bylo přece jenom na vás, jestli takové výroky budete říkat a jestli takové předvolební sliby budete lidem slibovat. A je to jenom vaše vina, že ty vaše předvolební sliby potom neplníte. Co se tedy stalo vlastně s ministrem Válkem, že otočil o 180 stupňů ve svých názorech? Je to tím, že je po volbách? A už není třeba lhát a podvádět voliče? Nebo lhal jak předtím a lže i teď? Je opravdu překvapivé, jak vláda a hlavně pan ministr Válek jsou ochotni a schopni bezostyšně lhát.
Současný právní řád umožňuje vládě přijímat v případě nutnosti všechna opatření i bez pandemického zákona. Ministr Válek i jeho premiér Fiala lžou, když opakují mantru o jemném nástroji. Jemné nástroje, které nezasahují do lidských práv, v legislativě máme. Paskvil, který s odporem odmítá veřejnost, právnická obec i Senát, nepřináší nic jemného, ale trvá diktát ministra zdravotnictví do všech možných rovin našich životů. Pan Válek a další tvrdí, že pandemický zákon je třeba i kvůli tomu, aby bylo možné, aby bylo možné soukromníkům uhradit škody. Omlouvám se, já si chci tady ještě jeden text dát. Tak. To je tak bezostyšná lež, že snad ani největší ignorant nemůže tuhle návnadu polknout bez mrknutí oka.
Nároky na náhrady škod způsobených státem vyplývají samozřejmě z mnoha současných zákonů. Jedním z těch, kdo ihned rozcupovali novelu pandemického zákona, tu vaši vládní novelu pandemického zákona, je vládní expert a bývalý kandidát na ministra zdravotnictví za Piráty, doktor Ondřej Dostál. Poté, co ale začal říkat svobodně své názory, tak Piráti s ním rozvázali spolupráci. To také svědčí o situaci Pirátů, kteří se rozpadají a mezi sebou se neustále hádají. No a doktor Ondřej Dostál upozornil na pravý opak než se tady snaží podsouvat vláda. Upozornil na zjevnou snahu vlády, ve které figurují Piráti, občany okrást. Cituji ho. Cituji: "Právně mi tam chybí náhrada ušlého zisku těm, kterým ta opatření způsobí škodu, na což si oprávněně stěžují živnostníci a podnikatelé v pohostinství, kultuře a dalších oblastech. Jsou na tom paradoxně hůř než za nouzového stavu, protože tam ta náhrada ušlého zisku garantována je, v tomto režimu ne."
Tady bych rád ještě uvedl, jakým způsobem vy rozdělujete tímto zákonem společnost a jakým způsobem vzbuzujete neuvěřitelnou nenávist a dokonce i vyhrožování smrtí i mezi vašimi vládními politiky. Už je to všude možně po internetu, že mně osobně dnes ráno vyhrožoval, vyhrožoval mi smrtí představitel TOP 09, navrhl to představitel TOP 09 a primář sokolovské nemocnice Martin Straka, který po sněmovní rozpravě o pandemickém zákoně navrhl přidat Tomio Okamurovi do pití kyanid a otrávit ho. Samozřejmě už to bude řešit policie. Takže tento člověk, který je přímo spojený s TOP 09, tak takovýmto způsobem chce řešit situaci. Takovýmto způsobem jste zfanatizovali, nebo už to možná fanatici byli, to je otázka, ale to je takový extremismus, to je tak extremistické, jestli je někdo extremista, tak je to, tak je to podle mého názoru tento člověk. Protože vyhrožovat po debatě ve Sněmovně o pandemickém zákonu, že mně mají přidat do pití kyanid, a přímo i ten twitterový příspěvek běhá už i po médiích, já ho mám stažený v mobilu, a otrávit mě. A řekl to v souvislosti té tento člověk.
Já bych se takovému lékaři nechtěl dostat pod ruku v Sokolově, protože on reagoval na to, když jsem měl svůj projev a měl jsem tady nápoj. Dnes. Nebo včera to bylo. Ale v každém případě on to napsal dnes. A on navrhl, aby mi do toho někdo tady přidal kyanid, aby mě otrávil, aby mě zabil. Toto jsou lidé, kteří jsou spojeni s TOP 09. A každý si může zadat toto jméno do internetu a vidíte, s jakou stranou je ten člověk spojen. To je úplně otřesné. A já vůbec nechápu, že premiér Petr Fiala nebo jiní politici neodsoudí... Veřejně byste tady měli odsoudit jmenovitě jednání tohoto člověka. Ne, nikdo z vás to neudělal. Tak doufám, že to někdo z vás udělá. Je to úplně otřesné, do jakého extremismu nás tady zavádí lidé spojení se stranou TOP 09. Já mám z toho úplně... Já, když jsem to četl, že mi někdo vyhrožuje, že mi má dát do pití kyanid a zabít mě, to opravdu mi připadá absolutně za hranou. Absolutně za hranou. Takže to, takže tímto způsobem, krátce řečeno, jste vy tady rozdělili společnost. Vy společnost nespojujete, vy ji rozdělujete. Já jsem snad nezažil tady ještě vládu, která by takovýmto způsobem rozdělovala společnost v České republice.
Vidíme to i tady ve Sněmovně, kdy vy neumíte jednat, nechcete jednat s ostatními. Všichni jsme tady zvoleni minimálně statisíci občany České republiky. Ale vy prostě nechcete jednat. Vy pohrdáte hlasy některých občanů. A přesně se to ukazuje na tom, i na tom pandemickém zákoně i na tom mediálním zákoně, který chystáte, a tak dále, že natvrdo rozdělujete společnost. Já chápu, že máte mezi sebou nikoli politiky, ale spíše aktivisty, kteří nenávidí ty, kteří mají jiný názor. Je to například předsedkyně Sněmovny Pekarová Adamová. Je to pan poslanec Marek Výborný a podobně.
Já s tím mám zkušenosti, víte, s těmito typy lidí, protože já jsem celoživotně terčem rasistických poznámek. Já přesně vím, kdo jsou rasisti. Oni to mají v sobě. V nich to hrkne, když vidí někoho s jinou barvou pleti. V nich to hrkne najednou. Je to prostě patologická porucha podle mě už. Ti lidé by se měli prostě s někým už poradit. A v nich to hrkne a mají problém. A to jste přesně vy. Protože já s tím mám zkušenost právě z hlediska toho rasismu, protože jsem celoživotně terčem rasistických urážek nějakých zoufalců. A je to přesně tak. Protože vy když vidíte jiný názor, než máte vy, a já to přesně vidím celý život, protože mně teď bude padesát, já s tím mám zkušenost celý život, s těmi rasistickými narážkami a rasismem, takže já přesně čtu ty lidi, jak to je. A taky jsem si o tom četl, jak to vlastně vzniká, že se člověk stane rasistou. A já jsem míšencem dvou ras, takže s tím mám pochopitelně zkušenosti tady asi jako jediný z vás, tedy kromě mého bratra ještě.
A je to přesně, jak to vidím na vás, že když jde něco říct Okamura nebo SPD, tak v některých z vás to úplně hrkne nenávistí, zatmí se vám, jde z vás obrovská zášť a nenávist najednou a projevuje se to přesně v tom vašem chování. Typicky jsou to tito dva poslanci, o kterých jsem teď hovořil. A je to moje dlouholetá životní zkušenost, že hrk a je to. To je prostě opravdu bych řekl patologický jev. A bylo by dobré se, pakliže by se toho ten člověk chtěl zbavit a chtěl by přestat být nenávistný a chtěl by se začít chovat tak, aby měl rád lidi kolem a nebral lidi v osobní rovině, tak by bylo dobré skutečně navštívit psychiatra - myslím to v dobrém - a prokonzultovat tu svoji nenávist vůči ostatním lidem.
Protože normálně smýšlející člověk respektuje to, že má někdo jiný názor. Dokážeme si sednout ke stolu. Dokážeme si dát třeba obrazně řečeno skleničku vína, popovídat si o rodině, o soukromí. A já s tím mám velké zkušenosti, protože jezdím neustále, pakliže to dovoluje situace, tak jezdím neustále po akcích po celé republice. Zdaleka tam nejsou jenom voliči SPD. A ti lidé jsou skvělí, protože i když řeknou, že nevolí SPD, drtivá většina lidí přijde diskutovat, přijde říct, sice vás nevolím, ale chceme se na něco zeptat. A to je prostě úplně skvělá atmosféra a je to přesně ta demokratická diskuse a je to to krásné na tom setkávání s veřejností.
Takže právě já mám dlouholeté zkušenosti, protože mezi občany chodím i díky tomu, že se pohybuji v médiích v podstatě téměř třicet let, tak chodím v podstatě polovinu života, tak mám tu osobní zkušenost. A vidím, když je někdo nenávistný a má to v sobě, jako to má nějaký ten rasista v sobě, ten, který je opravdu ten, který to má už v sobě, tak přesně to vidím. A oni si to často neuvědomují. Neuvědomují si to ti lidé, že to tak je. Ale já na to tady upozorňuji, protože to, jak se tady vyhrotila situace po volbách a jak jsem některé z vás začal poznávat v jiných životních situacích, například poté, co jste se dostali do vládní koalice, tak nestačím zírat, co se s některými z vás stalo. Na druhou stranu je tady spoustu poslanců vládních, kteří se chovají nadále fajn, dá se s nimi úplně perfektně mluvit, tykáme si už z minulosti a není tam žádná osobní rovina. A jsou to i příjemní společníci, když se mluví o spoustě věcí, dokonce i o politice, když spolu mluvíme. Takže to takhle prostě tady je.
Ale začal se tady rozvíjet ten jev obrovské nenávisti, která si myslím, že jelikož tady spolu máme být čtyři roky, nebo necelé čtyři roky, tak by bylo dobré, abychom se nad tím všichni zamysleli. Vím, že to asi nepadá na úrodnou půdu, tenhleten můj apel, protože samozřejmě pro to, aby to chtěl někdo řešit, musí mít určitý lidský rozměr. K tomu je potřeba často, ne vždy, i určitá osobní zkušenost. Když tu osobní zkušenost ten člověk nemá a neprožil si něco, třeba nějaké trable v životě - já jsem část dětství vyrůstal v dětském domově v Mašťově u Podbořan - tak ono se to pak těžko vysvětluje a těžko se to potom někomu říká.
Takže bych pokračoval. Já o tom hovořím v té souvislosti k věci, protože ten pandemický zákon je právě o těch lidských právech a svobodách. Je to o tom, že vy je chcete omezovat, že chcete rozdělovat společnost - a už ji rozdělujete tím zákonem úplně zbytečně. A myslím, že v České republice to, co bychom právě potřebovali mimo jiné i teď, kdy jsme si prošli covidovými opatřeními, ať už s nimi někdo souhlasil, nebo ne, tak bychom teď potřebovali stmelit tu společnost, abychom táhli za jeden provaz, abychom se tady shodli na nějakých věcech a aby tady nebyla ta nenávist a abychom se tady vzájemně respektovali, přestože máme jiné politické názory.
Vládou předložený zákon na neurčito zavádí možnost Ministerstva zdravotnictví vydávat restrikce, a to i ty, které se přímo netýkají epidemie - například na omezování venkovního sportu, dětských táborů nebo farmářských trhů, což rozhodně nepotřebujeme. Až po velkém tlaku SPD vláda zákon omezila do listopadu. Takže ty naše legální a zcela v souladu se zákonem obstrukce, které jsme dělali, samozřejmě že to úspěch přineslo. A vláda to moc dobře ví. A správně to mimochodem pojmenoval senátor Canov za hnutí STAN, který v médiích po pravdě řekl - a je zajímavé, že vládní politici to tady nechápou, ale senátor to chápe - že díky tomu, že SPD tady dalo na projednávání veto na úvod, přitom úvodním projednávání před pár týdny, tak my jsme vytvořili vládní koalici prostor, aby na základě tlaku SPD vládní koalice mohla dát pozměňovací návrhy, jinak by ten prostor časový nebyl, kdyby se to hned projednávalo. A na základě našeho tlaku jste to alespoň zmírnili, protože vy jste původně ten pandemický zákon, ten jinak pojmenovaný nouzový stav navrhovali na dobu neurčitou, chci zdůraznit. Na dobu neurčitou. Až na základě tlaku SPD jste tam dali pozměňovací návrh do listopadu. Stejně tak jste navrhovali rozšíření počtu ministrů, kteří by mohli direktivně ovládat životy občanů. Byl tam nejen ministr zdravotnictví, ale taky ministr obrany a ministr vnitra.
Všechno jste na základě tlaku SPD a právě těch obstrukcí, co jsme dělali, kdy jsme vám to vysvětlili, získali jste tím pádem díky nám časový prostor, protože díky našemu vetu jste získali časový prostor, jinak by ten prostor vůbec nebyl a už by to muselo být zařazeno na schůzi tak, jak jste chtěli. Tak díky nám jste to upravili a díky nám se teď můžete samozřejmě prsit, že jste to nějakým způsobem upravili. Ale všichni vědí, že je to právě díky tomu, a senátor Canov to velice dobře pojmenoval, protože to samozřejmě pochopil politicky, že naše obstrukce měly cíl, protože jsme věděli, že je nás jenom dvacet, že jsme tady v drtivé menšině. Tak jsme politicky profesionálně chtěli vás aspoň natlačit do toho, abyste to nějakým způsobem upravili, když už si to natvrdo ve finále chcete prohlasovat. Ale samozřejmě my budeme chystat i tu ústavní stížnost.
Jsem rád, že jste aspoň ustoupili tlaku SPD a nechali jste si to vysvětlit. A důkazem toho je, že sami vládní poslanci tady potom dali při předešlém projednávání před pár týdny, než to odešlo do Senátu, tak vy sami vládní poslanci jste dali na ten vládní paskvil pozměňovací návrhy, protože sami vládní poslanci se přiznali k tomu, že to byl paskvil, protože tam sami dali ty pozměňovací návrhy na základě tlaku SPD a upravili jste to tady ve Sněmovně. Takže ta opoziční práce SPD tady sklidila úspěch a sklidila úspěch i u takto šíleného zákona. Alespoň se nám dvaceti poslancům podařilo, abyste to upravili a reálně jsme dosáhli výsledku. 
Takže by bylo také dobré to přiznat, stejně jako to přiznal a správně to řekl vládní senátor Canov. Takže je to tak, je to tak, je to tak. Takže takové ty lži, které tady říká vždycky pan poslanec Výborný, vaším prostřednictvím, z KDU-ČSL, že SPD tady jenom obstruuje a nic - vždyť přece ten náš výsledek, naopak, my jsme vám, díky nám jste to mohli, jste si trošku sáhli do svědomí a zapracovali jste na těch pozměňovácích a díky tomu přece se nám ta práce výborně podařila a je to výsledek politické práce SPD. Takže nám děkovat nemusíte, pochopitelně, ale všichni vidí, že to tak je. A jak říkám, potvrdil to i váš senátor, za vaši vládní koalici, že to tak je. A je to tak, je to tak, je to tak. To jsme chtěli. Ale samozřejmě náš konečný cíl je zamítnutí pandemického zákona a děláme všechno pro to, abychom vám tady znovu vysvětlili, když už jste si tedy jednou vysvětlit nechali a už jste ustoupili v některých parametrech, tak abyste pokud možno hlasovali proti tomu pandemickému zákonu. My samozřejmě budeme proti.
Dostál také upozornil, doktor Ondřej Dostál, bývalý kandidát na ministra zdravotnictví za Piráty, který poté, co začal upřímně mluvit, tak už Piráti s ním nechtěli spolupracovat, tak Dostál upozornil, a cituji, že: Děsivé je i to, že vláda si dává nárok zavírat školy, školky, dokonce i jesle. Takže doufám, že se nedočkáme zase něčeho takového, co naše děti musely snášet celý minulý rok.
Zdůrazňuji, že návrh za děsivý označil kandidát na ministra vládní koalice. Děkujeme mu za občanskou odvahu, protože člověk, který řekne pravdu, samozřejmě ztratil šance být ministrem této koalice.
Mimořádná opatření Ministerstva zdravotnictví nebo krajských hygienických stanic dávají nově moc regulovat jakoukoli činnost provozovanou v provozovně, na tržišti a v tržnici, a to včetně provozní doby. Budou se týkat také zoologických a botanických zahrad, různých kulturních institucí, památek nebo hvězdáren. Úřady budou smět podle vládního pandemického zákona, který navrhuje pětikoalice Petra Fialy, regulovat také hudební, divadelní a filmová představení, taneční produkce, slavnosti, kulturní festivaly či veletrhy. No prostě jinak pojmenovaný nouzový stav.
Za skutečně neslýchaný a děsivý lze považovat požadavek, aby kdokoli, kdo po nějakou dobu pobýval v zahraničí ve státě, který je z epidemiologického hlediska relevantní, poskytl hygienickým stanicím své identifikační a kontaktní údaje. Informace o místě a délce pobytu, o datu a způsobu překročení státní hranice, použitém dopravním prostředku při návratu do České republiky, o místě pobytu v České republice po stanovenou dobu od návratu a další epidemiologicky významné údaje. Přičemž není jasné, co se takovými údaji míní. Koukám, že by vláda nejraději rovnou lidem nastřelila čipy pod kůži a spustila dozor Velkého bratra napřímo.
Pokud komukoli z vás připadne tohle narušování práva na soukromí a soukromé informace, pokud komukoli z vás to připadne přijatelné, tak jste si opravdu popletli Parlamenty. Tohle není ani Parlament Severní Koreje, ani římský Senát za časů Nerona, ani Reichstag před vypálením. Chápu, že nějakého úředníka něco takového může napadnout. Ale Parlament tu není od toho - resp. ministra zdravotnictví Válka - ale Parlament tu není od toho, aby takové protiústavní šílenosti legalizoval. Ne, je tu přece právě proto, aby exekutivě zotročování občanů bránil.
Zkraťme to. Ministr potažmo vláda budou moci vyhláškou omezovat velkou část našeho života. Budou svým způsobem exekutivou i zákonodárným sborem. Napíšou si zákon a současně ho budou vymáhat. Jenže v demokracii pravidla pro vládu tvoří zákonodárný sbor. Oddělení moci výkonné od té zákonodárné je to, co dělí demokracii od diktatury. Ano, i v demokracii je možné v čase nouze ihned přijímat i silná drastická opatření. A to v rámci nouzového stavu s podmínkou následné kontroly Sněmovnou. V naší republice ale není taková situace, a vidíme to všichni kolem nás, která by ospravedlnila vyhlášení nouzového stavu. A vláda Petra Fialy i ministr Válek vědí, že svévolné vyhlášení takového stavu by jim smetl Ústavní soud. A já osobně se domnívám, že tady by skutečně vládě za protiústavní svévoli hrozilo i trestní stíhání a také vymáhání škod. Vláda fakticky chce práva, která má v rámci nouzového stavu, ale bez vyhlášení nouzového stavu. Vládní pandemický zákon je přímým útokem na ústavu a demokracii. A proč vláda vlastně prosazuje tento totalitní pandemický zákon? Inu, je jasné, že k vyhlášení nouzového stavu tu musí být skutečně ten nouzový stav. A je tu i ta kontrola Sněmovnou. A dlouhodobě by to vyhlašování koalice neustála, i když má tady většinu.
Takže jediná cesta, jak může vláda Petra Fialy získat diktátorské pravomoce, je oklika jejich přesunutí někam, kde nebudou tak vidět a kde nebude tak silná veřejná kontrola.
Povídačky o tom, že nás čekají další virové vlny, moc neobstojí. Ano. Vlny viróz se opakují po staletí. A často daleko horší než byl covid. A přesto to naše země prožila bez paniky a hysterie. Vypusťme katastrofy, jako byla třeba španělská chřipka, ale věřte, že i ta obyčejná chřipka občas mutovala do podoby, kdy způsobila velké škody.
Pojďme si připomenout, jak to vypadalo v časech, kdy jsme tu měli skutečnou epidemii podle všech pravidel. Epidemii chřipky v roce 1996. Na začátku prosince byly epidemií nejvíce zasaženy jižní Čechy, kde počet nemocných dosáhl až na 5 300 lidí na 100 000 obyvatel. Hranice epidemie je přitom 3 000 nemocných na 100 000 obyvatel. Pod slovem nemocný se přitom v té době mínilo skutečně nemocných. Nikoli pozitivních. Tedy skutečně nemocných lidí, kteří byli zneschopněni lékařem a museli s příznaky ulehnout do postele. Přítomnost viru v těle nikdo neřešil. Protože to je jednak naprosto zbytečné a na straně druhé zjištění, že chřipkový virus mají v těle všichni, by nikomu nepomohlo.
Kolem 11. prosince 1996 už chřipka splňovala charakter epidemie v celostátním měřítku. V Praze začaly některé nemocnice zakazovat návštěvy pacientů. S epidemií se potýkala i divadla. Řada z nich musela kvůli nákaze herců a dalších zaměstnanců rušit představení. Hlavní hygienik Jiří Vytlačil se proto 13. prosince 1996 rozhodl vyhlásit celostátní chřipkové prázdniny, na které měly následně navazovat řádné vánoční prázdniny. 
Děti ze základních a středních škol tak čekaly 3 týdny volna. V polovině prosince podle hygieniků dosáhla chřipka ve většině Česka vrcholu. Na Moravě a v jižních Čechách tou dobou stonal zhruba každý 20. člověk. Oproti normální chřipce či viróze pacienti mnohem častěji prodělávali vážný průběh nemoci, který je ohrožoval na životě. Komplikace se nevyhnuly ani dětem. Mladá fronta DNES 30. prosince 1996 informovala o 2 hospitalizovaných na jednotce intenzivní péče Fakultní dětské nemocnice v Brně se vzácným hnisavým zápalem plic. Oběma dětem se v plicích vytvořila hnisající ložiska a lékaři museli urychleně zlikvidovat bakteriální infekci v jejich tělech.
Navzdory statisícům skutečně nemocných s teplotami a zápaly plic, navzdory vysoké druhotné úmrtnosti, která je odhadovaná na 6 tisíc mrtvých, média ani politici nespustili paniku. Situaci řídili hygienici v klidu a s chladnou hlavou. Kupodivu tenkrát i veřejnoprávní média zachovala klid a neděsila občany. Navzdory velmi vysoké, rekordní nemocnosti se podařilo zachovat stát a společnost v téměř normálním chodu. Opatření byla velmi adresná a s výjimkou prázdnin se příliš nedotkla zdravých lidí.
Některé nemocnice byly na pokraji možnosti, ale v klidu vše zvládaly. Navzdory vysoké infekčnosti nikoho nenapadlo nakazovat roušky nebo omezovat pohyb a práci zdravých lidí. Lékaři bez problémů ošetřovali nemocné a místo čekání na vakcíny, které mimo jiné existovaly, lidé dostávali léky. Ano, nemoc se léčila. Za nemocné se považovali lidé, co byli nemocní, nikoliv ti, u kterých nějaký nespolehlivý test prokázal přítomnost sekvence DNA nějakého viru. Většina lidí se s pomocí lékařů v klidu léčila doma a nezatěžovali nemocnice, díky tomu tam také nechytli druhotné infekce a neumírali na ně. I to ušetřilo tisíce životů.
A nikoho nenapadlo zneužívat situace k politicko-legislativním změnám. Nebyla hysterie. Nikdo nelhal, a tak nebylo třeba stíhat občany za to, že neříkají pravdu. Nikdo občany bezdůvodně neomezoval, a tak nebyly ani demonstrace. A nikdo nevyhodil desítky miliard za testy, roušky, respirátory, vakcíny, nikdo nezastavil ekonomiku, takže stát, země a občané nepřišli řádově o stovky miliard.
Je úsměvné číst si například zprávy o prasečí chřipce z roku 2009. Na otázku, jak se díváte na nošení ochranných roušek, odpověděl tehdejší šéf Vakcinologické společnosti Roman Prymula takto. Cituji. V celosvětovém měřítku je nesmysl, aby všichni chodili v rouškách. Nemyslím si, že by to bylo nyní u nás potřeba. Konec citátu Romana Prymuly.
Z dnešního pohledu je paradox, jak v minulosti i média kupodivu necítila potřebu vytvářet paniku v čase prasečí chřipky, a pak na idnes.cz psali. Cituji. Pokud se prasečí chřipka objeví i v Česku, tisíce roušek, které si lidé pořídili bezprostředně po startu mediálního zájmu, přijdou zřejmě vniveč. Jejich účinnost totiž zpochybňuje řada odborníků a podle Světové zdravotnické organizace mohou v případě chybné manipulace riziko nákazy dokonce zvýšit. Respirátor je samozřejmě lepší než rouška, ale pro dlouhodobé nošení jsou oba typy ochrany nevhodné. Nedokážu si představit běhat v nich třeba půl roku.
Tečku za rouškovým příběhem udělal Vlastimil Sršeň, mluvčí bývalé ministryně zdravotnictví Daniely Filipiové. Z ODS, mimochodem. Cituji. Nic není samospasitelné, chřipka se totiž přenáší i přes sliznice, třeba když si protřete rukou oči nebo si sáhnete na rty. Abyste byli naprosto v bezpečí, museli byste nosit protichemický oblek. Konec citátu. Rád bych řekl vládě, té vládě Petra Fialy, této vládě, aby se tady, prosím, nechlubila zrušením nějakých opatření nebo povinného covid očkování, jelikož všichni přece víme, že v případě diskriminace neočkovaných vás k tomu přinutil Nejvyšší správní soud. A v případě povinného očkování jste věděli, že tu je nejen silný odpor veřejnosti, ale samozřejmě by vám ho opět zrušily soudy, protože na žalobách jsme samozřejmě pracovali.
Dobrovolně jste neuvolnili ani milimetr covidové diktatury. Hnutí SPD vytvářelo dlouhodobý tlak na to, abychom ukončili diskriminaci neočkovaných, protože samozřejmě nemělo logiku, aby ten, kdo má například negativní PCR test, tak měl zakázáno chodit do restaurace, protože tam přece ta bezinfekčnost je jasná, zatímco ostatní tu možnost měli. Prostě vláda podlehla té farmaceutické lobby, to se nedá jinak vysvětlit. Ale o tom už jsem hovořil. Výsledkem je to, že za ministra Válka je víc než milion vakcín na skladě, kde hrozí, že projde exspirace, do toho téměř 3/4 milionu vakcín teď objednává, přitom zájem o očkování je minimální a v sobotu se očkovalo cca 2 tisíce lidí v celé České republice.
Takže se nakoupily za obrovské veřejné prostředky vakcíny, které v podstatě se nevyužijí, není o ně zájem, a měl by někdo za to nést hmotnou odpovědnost. No, samozřejmě, ministr Vlastimil Válek, který je za to odpovědný. A je to zase TOP 09, mimochodem. (Místopředsedkyně Mračková Vildumetzová: Pane předsedo...) Komentátor. Zase mě přerušil někdo? (Otáčí se.) Jo, pardon. Prosím.
Takže kvůli vládní koalici vy, celá vaše vládní pětikoalice, hlasovala proti našemu pozměňovacímu návrhu na zamrazení platů politiků na celé volební období. Takže já v podstatě vítám, že tady pan poslanec připomněl tu diskusi o platech a můžeme si to tady opakovat pořád dokola, já mám času dost. A dokola budu opakovat, že kvůli vám se zvýšily platy politiků o šest procent a že jste hlasovali proti návrhu SPD na zamrazení platů politiků na celé volební období. Takže jestli chcete pokračovat tady někdo v té diskusi, tak si to budeme říkat tady pořád dokola, ať to slyší co nejvíc lidí, ale já navrhuji, abychom se posunuli. Abychom se věnovali tomu pandemickému zákonu, protože to je teď dnes téma, tady to téma už jsem vysvětlil, tady je náš postoj jasný, pochopitelně. A ještě zdůrazním, že ten náš návrh na zamrazení platů politiků tady stále leží ve Sněmovně. Takže kdybyste to mysleli vážně na celé volební období, tak ho předřaďte! My budeme rádi, když nám ho předřadíte a bude se to hlasovat. Ne, že je to uzavřeno tím, že jste tady na 11 měsíců jakoby něco tady zamrazovali. Ne, ne, ne, my to tady je v systému. Takže opět vy tomu bráníte! Vy tomu bráníte, aby se zamrazily platy na celé volební období. Záměrně nechcete předřazovat návrhy SPD. Pochopitelně, protože vám se to líbí. A už nebudu opakovat, že jste si přidali tři ministry navíc ve vládě. Už jsem to říkal x-krát, dokonce musí sedět ve dvou řadách tady. A tak dále, a tak dále. Takže můžu to tady opakovat, ale myslím, že teď tady máme bod pandemický zákon. Děkuji za pozornost.
Ale vždyť nikdo nepřišel do sálu. (Smích v sále.) Jak k nápravě? Vždyť nikdo nepřišel, tak proč mě přerušujete? Vždyť je vás tady 11 z 18. Tak paní předsedkyně, prosím vás, já bych vás chtěl poprosit, abyste... Tak buď mě přerušujete z toho důvodu, že víte, proč mě přerušujete, nebo mě nepřerušujte. Tak jak to teda je? Vždyť nikdo nepřišel do sálu od té doby, co jste mě přerušila. Tak proč mě přerušujete? Jsou tady ti ministři, nebo nejsou? Vidím, že tady není všech 18 ministrů teď, když jsem se podíval. Tak já bych vás chtěl požádat, abyste řádně řídila schůzi, prosím vás. Jste tady za Piráty, já vím. Ale chci vás prostě požádat. Já mám ještě projev a já nechci být přerušovaný. (Potlesk z řad opozičních poslanců.)
Dobře. Děkuju. No vidíte. A já jsem byl málem mile překvapen, že byste si chtěli vzít pauzu. No dobře.
Takže je to bod 44, sněmovní tisk 24. Ale já mluvím o vážných bodech. Takže bych zase zvážněl debatu, protože nám se jedná o to, abychom pomohli zdravotně postiženým občanům, ukončili zneužívání dávek nepřizpůsobivými. A teď tady chci mluvit o občanech, kteří mají nízké důchody. Takže se vraťme do seriózní debaty. A už jsem to tady avizoval, že my chceme zlepšit situaci nízkopříjmových důchodců. Protože dneska je sice průměrný důchod v České republice 15 000, což zajisté není k nějakému luxusnímu životu, to víme všichni, že to není k žádnému luxusnímu životu, ale je tady také zároveň řada občanů, a je jich celkem dost, kteří mají důchody pod 15 000. Mají důchody deset jedenáct tisíc.
A my jsme předložili návrh zákona - zákon o důchodovém pojištění se to jmenuje - kdy my chceme samozřejmě zlepšit tu situaci nízkopříjmových důchodců, nízkopříjmových příjemců důchodu. A proto tady teď chci zdůvodnit, proč navrhuji zařazení tohoto bodu. (V sále je velký hluk a hrozné vedro.)
Základem a podstatou tohoto návrhu SPD je zavedení minimálního garantovaného starobního důchodu pro všechny české občany, kteří mají na vznik a pobírání starobního důchodu nárok, tedy pro občany, kteří splnili příslušné zákonné podmínky, kterými jsou dosažení důchodového věku a splnění potřebné doby odvádění důchodového pojištění. Navrhujeme výši tohoto... Já bych jenom poprosil o klid trošku.
Já bych chtěl říci, že samozřejmě tím, že jste si to tady natvrdo prohlasovali i za pomoci porušování zákona o jednacím řádu Sněmovny, tak samozřejmě boj SPD, politický boj SPD za svobodu a demokracii nekončí. My už připravujeme ústavní stížnost proti tomuto jinak pojmenovanému nouzovému stavu, tzv. pandemickému zákonu. Tu ústavní stížnost připravujeme ve třech rovinách.
Za prvé z toho důvodu, že ten zákon jste protlačili v legislativní nouzi, a tady ocituji ze zákona o jednacím řádu Sněmovny, za jakých podmínek lze prosazovat zákon v legislativní nouzi. Cituji: Zákon v legislativní nouzi lze projednat pouze v případě - cituji - mimořádných okolností, kdy jsou zásadním způsobem ohrožena základní práva a svobody občanů nebo bezpečnost státu nebo kdy státu hrozí značné hospodářské škody. Ani jeden z těchto parametrů ten pandemický zákon nesplňuje. Pravda, on je splňuje, ovšem v opačném slova významu, než je to tady míněno, že skutečně ohrožujete základní práva a svobody občanů, ovšem přesně v jiném významu, než je tady v tom zákoně zmíněno.
Tou druhou rovinou je i protiústavnost toho vašeho pandemického zákona, protože vy tam například omezujete právo na podnikání, což je ústavou dané právo a vy to prostě tady omezujete, a i další práva, například právo na vzdělání, právo na to, aby nebyl omezován občanům soukromý a společenský život, tak to tady omezujete běžným zákonem. A není pravdou, že tento pandemický zákon už Ústavní soud posuzoval. To jsou ty vaše lži, které tady říkáte někde v médiích, ale on posuzoval ten dosavadní pandemický zákon, nikoliv ten váš nový. Ten váš nový byl přijat dnes, teď, v tomto okamžiku, kdy jste ohnuli zákon o jednacím řádu a natvrdo jste nás tady umlčeli a omezili, chcete teď mít pravomoc a budete ji mít, pakliže ji nezruší Ústavní soud, omezovat další práva občanů. (Neustálý hluk v sále.) Můžu poprosit o klid?
Vážené dámy a pánové, máme tady na stole opět pandemický zákon, kterým chce vláda od 1. března omezovat další práva a svobody občanů. Vláda Petra Fialy chce i nadále utahovat šrouby prosazováním tohoto zákona, přestože se ruší karanténa, čísla nakažených dlouhodobě klesají a nemocnice nejsou přetíženy covidovými pacienty. Obsah tohoto vládního návrhu zákona je bezprecedentním útokem na práva a svobody občanů České republiky. Proto poslanci SPD tento vládní pandemický zákon, neboli jinak pojmenovaný nouzový stav, nepodpoří. A my s tímto zákonem zásadně nesouhlasíme. Proto také tady děláme veškeré možné kroky v souladu se zákonem o jednacím řádu Sněmovny, abychom zabránili přijetí tohoto zbytného zákona.
Je vidět, že ty argumenty, které jsme tady předkládali už před 14 dny a hovoříme tady o nich i tuto schůzi Sněmovny, tak že ty argumenty SPD jsou pravdivé, protože i Senát, který hlasoval o tomto zákonu před pár dny, tak přestože v Senátu má vládní koalice většinu, tak Senát tento vládní zákon zamítl.
Vážené dámy a pánové, jménem SPD navrhuji mimořádný bod na dnešní program schůze Poslanecké sněmovny s názvem Zrušení nouzového stavu. Hnutí SPD nepodporuje vyhlášení nouzového stavu, protože ho vláda v minulosti zneužila pro plošná opatření a lockdowny, které podle našeho názoru nevedou k cíli. Nesouhlasíme se zákazem vánočních trhů. Opatření lze realizovat bez nouzového stavu na základě zákona o ochraně veřejného zdraví a krizového zákona.
Je nutné vrátit možnost bezplatného testování, a především soustředit úsilí na ochranu rizikových skupin. Především rizikovým skupinám je nutné umožnit testování na protilátky. Pracovat s touto skupinou musí praktičtí lékaři, kterým je nutné dát možnost rychle aplikovat dostupné léky na covid. Když je někdo negativní při testování, tak by měl být na stejné úrovni jako očkovaný.
Odmítáme segregaci neočkovaných a říkáme jasné ne diskriminaci zdravých neočkovaných lidí. Vláda tímto hrubě porušuje práva občanů. Nechat se očkovat má být svobodnou volbou každého občana. Vláda hnutí ANO v demisi přijímá další nesystémová protiepidemická opatření. Není žádný důvod pro ukončení testování a pro konec používání antigenních testů. Naopak je potřeba uznávání protilátek a negativních testů jako dokladu bezinfekčnosti.
Navrhuji tímto zařadit mnou navrhovaný bod s názvem Zrušení nouzového stavu dnes jako druhý bod po bodu 18, což je Návrh na potvrzení předsedů výborů Poslanecké sněmovny. V případě, že by návrh neprošel, tak navrhuji zařadit tento bod jako poslední bod programu dnešní schůze Sněmovny. V případě, že by ani to neprošlo, tak budeme sbírat 40 podpisů na mimořádnou schůzi. Jak jsem již uvedl, na mimořádnou schůzi potřebujeme 40 podpisů, nás je v Poslaneckém klubu SPD 20. Proto v takovém případě opět vedení našeho poslaneckého klubu osloví předsedy poslaneckých klubů ostatních politických stran tady ve Sněmovně a požádáme je, zdali by se přidali. Děkuji za pozornost.
Děkuju. Navrhujeme výši tohoto minimálního starobního důchodu pro začátek stanovit ve výši 15 200 Kč měsíčně, což byl v době podání návrhu ekvivalent tehdejší výše minimální mzdy. Navrhovaná konstrukce tohoto minimálního starobního důchodu plně respektuje i všechny další zákonné podmínky pro přiznání samostatných starobních důchodů i takzvaných důchodů kombinovaných. Základní právní úprava pro výpočet výše důchodů tak zůstává nedotčena, a to z důvodu hladkého a bezproblémového administrativního začlenění institutu minimálního důchodu do našeho důchodového systému. (Hluk neutichá.)
Poměrně důležitým ustanovením našeho návrhu je i ta skutečnost, že přiznání minimálního starobního důchodu proběhne vždy individuálně až na základě posouzení žádosti pojištěnce. Takže nemusíte mít skutečně obavu, jak tady někdo v minulém volebním období říkal, že náš návrh plošně zatíží velkým způsobem státní pokladnu. Ale znovu říkám, vy na jednu stranu chcete v rozpočtu navýšit 2 miliardy do Evropské unie, ale my říkáme, dejme ty peníze místo toho zdravotně postiženým lidem a pomozme potřebným, slušným lidem, nízkopříjmovým důchodcům a pracujícím rodinám s dětmi. To jsou prostě ty rozdílné priority.
Říkám, že jak to navrhujeme, tak by to přiznání minimálního důchodu proběhlo vždy individuálně až na základě posouzení žádosti pojištěnce. Takže pracovníci České správy sociálního zabezpečení nebudou nepřiměřeně zahlceni povinností přepočítávat hromadně tisíce jednotlivých stávajících důchodů a jejich souběhu. Bude se tak dít vždy pouze na žádost konkrétního občana důchodce. Boj za významné zvýšení nejnižších důchodů, ze kterých nelze důstojně žít, je jednou z hlavních dlouhodobých priorit hnutí SPD. Jde o krok, jehož realizace již nesnese dlouhého odkladu. A to bych chtěl zdůraznit, protože všechno se zdražuje, stoupají životní náklady občanů, inflace je vysoká. Ale vláda Petra Fialy nedělá vůbec nic pro to, aby lidé měli více peněz, a už vůbec nic pro to, aby se snížila ta inflace. Takže v podstatě vláda Petra Fialy dostává občany úplně do kleští. Je to vláda ODS, STAN, KDU-ČSL, TOP 09 a Pirátů. Žádná řešení tady nejsou. Občané jsou zoufalí.
Proto jsem vás chtěl znovu požádat o to, abyste hlasovali pro to předřadit náš návrh zákona.
I z tohoto pohledu je jasné, že jde o krok, jehož realizace již nesnese dlouhého odkladu i proto, že situace našich nízkopříjmových seniorů je, a to i s ohledem na aktuální kontext enormně rostoucích cen energií, potravin a dalších základních životních potřeb, naprosto neúnosná. V této souvislosti je zavedení minimálního důchodu jednoznačně lepším a systémovějším řešením než odkazování seniorů novou vládou na to, aby si zažádali o příspěvek na bydlení, což je zdlouhavé a administrativně nesmírně náročné. 
Takže tahle vláda místo, aby systémově podpořila lidi s nízkými důchody, tak vy ještě seniory odkážete, aby si zažádali o příspěvek na bydlení. Je to nedůstojné, když ti lidi celý život pracovali, a kvůli tomu, že dosavadní vlády nejsou schopny pomoci slušným lidem, tak potupně musí po celoživotní práci jít na úřad a jak žebráci si tam žádat o příspěvek na bydlení, místo aby dostali ti, co si to zaslouží, aspoň minimální důstojný důchod.
To je opravdu ostuda a to ani nehovořím o tom a už jsem to tady zmiňoval, že ten příspěvek na bydlení, ten způsob, jakým to pojala vláda, je příliš složitý. A když si představíte seniora v nouzi, kterému je třeba osmdesát, devadesát, tak jak si asi bude žádat o takový příspěvek? Takže férové by bylo těm slušným lidem, co mají odpracováno a zaslouží si to, jsou to i třeba invalidé, aby prostě měli nárok na ten minimální základní důchod bez nějakého žebrání u úřadů, nehledě na to, že mnoho nízkopříjmových seniorů žijících například v družstevních bytech nebo mimo Prahu na tento příspěvek vůbec nedosáhne, popřípadě o této možnosti vůbec neví, což se podle seriózních studií týká cca 300 tisíc osob, hlavně právě seniorů.
Je pro nás zcela nepřijatelné, aby desetitisíce seniorů byly po celoživotní tvrdé práci nuceny žít z příjmů hluboko pod hranicí chudoby a propadat se v důsledku toho do dluhových pastí a exekucí, popřípadě odstupovat několikrát za rok vysilující a mnohdy ponižující martyrium podávání žádosti o sociální dávky. Stavět starobní důchodce, kteří odpracovali pro společnost několik desítek let a kteří mají často podlomené zdraví, do situace žadatelů o sociální dávky, obrazně i doslova do jedné řady s těmi, kteří naopak neodpracovali vůbec nic, je navíc neetické, nemorální a nehumánní.
A to je přesně to, o čem já tady hovořím, že v podstatě vláda postaví do jedné řady jak seniory nebo důchodce, kteří odpracovali pro společnost mnoho let, tak staví ty takzvané nepřizpůsobivé, kteří v podstatě si neodpracovali vůbec nic. A teď na tom úřadu v podstatě je staví úplně do jedné roviny, což je prostě ostuda. Je to prostě ostuda. Proto my říkáme, že je lepší, když ti, co si to zaslouží, aby dostali ten minimální důstojný důchod, právo na důstojný život, aniž bychom je dostávali do nějaké nedůstojné pozice.
Občané, kteří celý život poctivě pracovali pro náš stát, si zaslouží prožívat důstojné stáří. Zavedení institutu minimálního důchodu rovněž nepochybně sníží náklady a náročnost sociálního systému jako takového. Jde rovněž o institut, který je dlouhou dobu standardní součástí důchodových systémů mnoha evropských zemí. Oproti tomu současné nastavení českého důchodového systému je nespravedlivé a systémově vadné a naprosto nezaručuje možnost důstojného prožití důchodového věku, spíše naopak. A my za SPD říkáme, změňme to, dokud je čas.
Takže já bych znova zopakoval, co se týče tohoto bodu, že bychom chtěli, abychom tedy jako další bod dnešní schůze předřadili bod číslo 44, sněmovní tisk 24, zákon o důchodovém pojištění. Máme to poznamenáno, jo? (Otáčí se směrem k předsedajícímu.)
Jasně, jasně, ale jaké tedy bych měl alternativní slovo v souladu s jednacím řádem použít, když to je normální slovo, které je slušné? To jsem nepochopil. Bezskrupulózní není neslušné slovo. To není ani nadávka. Bez zábran, jo, tady pan poslanec Svoboda mi napovídá, že je bez zábran. No, ale to je jenom podle mě jakoby, že je to více takové české, jednodušší slovo... (Hlasy z pléna.) Jo, ano, není to české, není to cizí, no ale tak jakoby... Ale to nemá ani souvislost s tou poznámkou, že bych snad nedodržoval jednací řád, takže to nevím, no, bezskrupulózní mi připadá normální slovo.
Takže jsem chtěl jenom říct, že ministr vnitra Vít Rakušan, prostě s tím máme problém a musím říci, abych pokračoval ve zdůvodnění toho bodu, tak Ministerstvo vnitra představilo ve čtvrtek, ale to už byl ten minulý čtvrtek, ten předtím, čerstvou analýzu, vůbec nevím, kam na to chodí, dezinformačních a manipulativně-propagandistických narativů na hlavních českých kvazimediálních webech a vybraných facebookových stránkách, jo, a nelichotivě zní, jako podporovatelé Ruska vychází politici sněmovní strany SPD. Jako co si vymýšlí? Kam na to chodí ten člověk? Já jsem to vůbec nepochopil.
To znamená, co to má znamenat jako, čemu se věnují, ten Vít Rakušan? Vždyť to si úplně tady říká nějaké nesmysly. To znamená, kdo není pro válku s Ruskem, kdo chce dialog, tak je podporovatel Ruska? No, to tedy ne, to vůbec přece takhle není a já vůbec nechápu, proč nám někdo něco takového podsouvá. No ano, my nechceme válku, ať je to s kýmkoliv, my chceme mír v České republice. Co je na tom tak špatného? 
My nechceme eskalovat napětí! To je přece úplně v pořádku! Takže já vůbec nechápu, proč tady někdo nás tady z tohoto obviňuje. A proč vlastně takový bod tady, proč vlastně tohleto dělá? To znamená, my v podstatě, chci zařadit tenhle bod, který má název, jak jsem říkal, že ministr vnitra Vít Rakušan ze STAN zneužívá Ministerstvo vnitra pro politický boj.
Další bod, který bych chtěl navrhnout, se týká Pirátů. A týká se to toho... (Obrací se k místu předsedajícího, kde se domlouvá předsedající s místopředsedkyní Kovářovou a poslancem Bendou.) Jestli diskutujete, ono mě to trošku ruší, víte.
No, počkejte, já jsem byl přerušen v projevu a teď se nemůžu ani vyjádřit. Je to možný tohle? (Mluví s vypnutým mikrofonem.)
Prosím vás, no, nezlobte se na mě. Já jsem zvyklý, že mě lidi fotí běžně. Mně tohleto jako nějakým způsobem nevadí. Ale my jsme vám řekli, že vy přijdete, já neznám ani vaše jméno, nezlobte se na mě, ale tak to je tím, že jsme tady, je nás hodně a jsme tady zkraje. Ale když přijdete k našemu poslaneckému klubu, kde sedí jak poslanci ANO, které jste fotil, tak poslance SPD. Já jsem vám řekl, já nevím, kdy mačkáte spoušť, ale jako vám to připadá fakt normální, jo? Vám to připadá normální, že se tady začneme vzájemně ofocovat tedy. No, dobře, já jsem na to zvyklý, ale já se ptám, jestli je to normální postoj poslance hnutí STAN a poslaneckého klubu hnutí STAN, že nás tady - vzájemně se budeme kdykoliv fotit. Já nevím, proč jste to udělal? Jako to kvůli špehování, nebo si děláte nějakou databázi, složku si děláte tady na někoho? Já se vás ptám, proč jste to udělal. Pro soukromé použití a mě zajímá, jestli je to tedy nějaký fetiš, že si tedy schraňujete fotografie tady nějakých vybraných... No, omlouvám se, ale tak já reaguji na to, že neslyšíme to vysvětlení. Přeci to není slušné. O to jde. Já nevím tedy, kde jste starostou nebo místostarostou nebo STAN, a vy se tam fotíte takhle vzájemně na zastupitelstvu a pak si to schraňujete v mobilu? (Neslyšitelná reakce.) No, já bych vás chtěl požádat za nás, prosím vás, respektujte tady také nějakou elementární slušnost. Pane premiére, je to opravdu - vy s tím souhlasíte, že někdo, teď přijdu k vám, metr před vás a třeba budete v nějaké nelichotivé pozici a začnu si (smích v sále) - no tak, ukazujete, že jste byl teď, myslíte to vyjádření, jak to bylo. No, chápu, ale nevím, no. Já nevím, že bychom si tady vzájemně asi neměli takhle - já jsem na to připravený. Já se ale ptám, proč to dělá váš kolega. O to jde. Tak asi je to normální, dobře.
Jo, to vím, tak já budu pokračovat ve svém výkladu, dobře. To je pravda, to jste pak jak na trní, protože byste rád reagoval a ono to nejde, to chápu, já jsem byl taky v takové situaci v minulosti. Dobře, takže vás nebudu pokoušet.
Takže jsem jenom chtěl říct, že to, že tady navrhujete v této situaci zvýšení koncesionářských poplatků - a už to uvádím do kontextu, kdy ta situace není v podstatě v souladu se zákonem a není v ideálním stavu, tak - už to zasazuju do toho kontextu, pane místopředsedo - tak to je to, proč my s tím prostě nesouhlasíme. A znovu říkám, není to nic proti České televizi, Českému rozhlasu. My máme rádi Českou televizi a Český rozhlas, tam problém není. Ale jsou tady některé konkrétní věci, proč náš volič nám píše, má s tím problém a my samozřejmě tady jsme za voliče. Takže nechme to, dobře, u toho názvu: Vláda chce zvýšit koncesionářské poplatky České televize, Českého rozhlasu. A já už jsem to tady dostatečně v podstatě zdůvodnil.
Jinak za nás my prostě jsme přesvědčeni, že veřejnoprávní média by se neměla platit prostřednictvím koncesionářských poplatků, ale prostřednictvím samostatné kapitoly státního rozpočtu, jehož čerpání by tak bylo pod veřejnou kontrolou a dohledem Nejvyššího kontrolního úřadu. Takže my celkově navrhujeme i trošku jiný model v tomhle tom. My určitě neříkáme zrušit, my říkáme - udělat to jiným systémem. Mimochodem podobné systémy jsou v jiných demokratických zemích, to není opět, že by to byl nějaký výmysl SPD. Takže toto.
Samozřejmě když ještě krátce zmíním, i ten mediální zákon, kterým vy se chystáte... Právě je to o tom zdražování těch poplatků, je to o tom zvyšování poplatků. Tak i to, že chcete dát částečně pravomoc, aby část radních volil Senát, to si myslím, že taky snižuje legitimitu vůbec té volby, protože senátory volí lidé. Tam je tak nízká volební účast, že v podstatě to rozhodně není posílení demokracie a posílení legitimity té volby. To je naopak oslabení legitimity té volby. Protože samozřejmě tam, kde je nejvyšší volební účast a kde probíhá ten hlavní politický boj - ostatně budeme tady jednat o rozpočtu a rozpočet taky schvaluje jenom Sněmovna, což je zásadní - tak je právě Poslanecká sněmovna. Takže my jsme přesvědčeni, že by ta pravomoc na volbu radních měla zůstat v Poslanecké sněmovně, abychom zajistili co největší legitimitu té volby, což si myslím, že by bylo vítané i pro Českou televizi. Ale tady opět v tom vidíme politický problém, takže vidíte, že se to prolíná i tím vaším návrhem na zvyšování koncesionářských poplatků. Vy prostě chcete ovlivnit totálně politickou Českou televizi tím, že do toho chcete zapojit Senát, který má velmi nízkou legitimitu a je spíše na zrušení z hlediska -
Tak dále. Takže já jsem nad tím přemýšlel a tady samozřejmě padá i kritika na hnutí ANO, protože vy jste to měli ve vládním prohlášení, vláda hnutí ANO, ČSSD a KSČM, a přesto, že tady byla v podstatě v minulém volebním období velmi nadějná ústavní většina, mluvím o zákonu o referendu, nemluvím o ničem jiném, tak v podstatě tady jsme měli ústavní většinu a prostě přesto to do toho Senátu neodešlo. A opravdu musím vytknout i poslancům hnutí ANO, a KSČM a ČSSD nemá smysl vytýkat, protože už tady nejsou, takže protože když to tady šlo poslat do toho Senátu, kde by to tedy stejně neprošlo, to víme, protože senátoři jsou proti demokracii a nechtějí zákon o referendu, tak aspoň jsme mohli ukázat, že ta Poslanecká sněmovna nějakým způsobem chce prostě posouvat demokracii tak, abychom se dostali alespoň na úroveň těch běžných evropských zemí, protože jak jsem říkal, tak ve většině evropských zemí zákon o referendu platí.
Samozřejmě můžeme diskutovat o tom, s jakými parametry platí. Protože samozřejmě ono se řekne referendum a referendum, ale v podstatě často ty parametry jsou takové, že to referendum není reálně realizovatelné. Protože je tam příliš vysoké kvorum pro vyvolání referenda, jsou příliš omezené otázky pro to referendum. To znamená v podstatě možnost atraktivních otázek chybí. A v podstatě možnost atraktivních otázek chybí, takže pochopitelně to snižuje zájem o to referendum, když občané nemohou hlasovat skutečně o tom, co je skutečně zajímá.
Takže těch parametrů je tady víc, které samozřejmě potom i kdyby zákon o referendu prošel, tak v podstatě stejně to nenavrhuje, stejně to nesplňuje demokratické principy. Ale my jsme tady říkali ve Sněmovně i v minulém volebním období, přece je důležité, my už jsme jako rezignovali, nebo nerezignujeme, ale prostě bych byl rád, aby prošel aspoň nějaký zákon o referendu, který alespoň otevře cestu k té demokracii. Tady byly návrhy v minulém volebním období, které, samozřejmě to bylo úplně šílené, byly tady strany, které se jakoby tvářily, že chtějí referendum, a pak nasadily kvorum 800 000 podpisů na vyvolání referenda. Což samozřejmě je absolutně proti těm zvyklostem, na základě kterých se vyvolává referendum. Byly tady strany, které sice řekly: Referendum ano. Ale v podstatě v tom zákoně takovým způsobem omezily otázky, že v podstatě v kombinaci s těmi 800.000 podpisy, ale když nesmíte hlasovat třeba o členství v EU nebo nesmíte hlasovat třeba o zrušení Senátu, nebo nevím, prostě snažím se tady dávat otázky, které vím, že občany hodně zajímají, tak v podstatě v takovém případě samozřejmě nikdy k žádnému referendu nedojde. (Poslanec Bendl přináší PET lahev s vodou.) Já tady mám vody dost, ale jinak děkuji. Ale já moc pít nechci, takže v pořádku. (Oživení v sále.) Vy to myslíte zákeřně, pane poslanče Bendle, prostřednictvím pana předsedajícího. (Smích v sále.) Já to vím, že to není jen tak.
Vy už tady děláte všechny taktiky, budu mluvit k věci, že tady pan poslanec se postavil schválně přede mne, ale neví, že jsem zkušený, takže mně to celkem nevadí, kdyby tady stála celá skupina. To je v pořádku, na to jsem zvyklý. Vodu, děkuju. Takže já opravdu z tohoto pohledu je to opravdu pozoruhodné a myslím si, že bychom se skutečně měli shodnout na tom, že bychom to pustili přes první čtení. A přece nikomu nebrání, abychom se všichni společně zapojili do diskuse. Já to spíš vytýkám těm stranám, že tady nikdo nechce referendum, já tady na vás špatně vidím, víte, na všechny, takže si to tahle dám dolů. (Poslanec Brázdil vrací lahev s kelímkem poslanci Bendlovi.) Jo, ty mi to odneseš, dík. Tady pan poslanec má žízeň.
Takže já jsem jenom chtěl říct, že to by bylo prostě ideální. Ale já tady musím minimálně aspoň v tomhle trochu ocenit tu minulou konstelaci, která tady byla, protože přesto, že se ve finále ukázalo, že hnutí ANO ten zákon o referendu prostě není ochotno definitivně protlačit Sněmovnou a nepomohlo nám, tak alespoň měli tu odvahu, aby to prošlo přes první čtení. Aby se to vůbec mohlo diskutovat. A to si myslím, že aspoň tento posun byl zajímavý. Takže já jsem vás chtěl v tomhle ohledně referenda požádat, abychom to propustili aspoň do prvního čtení. Znovu zdůrazňuji, že tam není žádná lhůta pro projednání. Protože u ústavních zákonů nejsou lhůty, takže nikdo z vás nemusí být ani pod tlakem, že když se to propustí, tak že je potřeba o tom jednat. Není potřeba o tom jednat, pakliže vy to nepřipustíte.
Takže to jsem chtěl říct. A znovu k těm parametrům. My v tom našem návrhu zákona navrhujeme, aby stačilo k vyvolání referenda 100 000 podpisů. Navrhujeme, aby mohli v podstatě občané vyvolat referendum v podstatě na jakoukoliv otázku. Kromě omezování ústavních práv občanů. Máme tam taky, aby nemohli měnit soudní rozhodnutí. To je zase moc soudní. A tak podobně. Ale v podstatě o čemkoli, co není v rozporu s Ústavou anebo co nepřipouští Listina základních práv a svobod stručně řečeno, tak by se mohlo hlasovat. To znamená, občané by si mohli vyvolat hlasování o zrušení Senátu, o členství České republiky v Evropské unii, v NATO. A my v SPD říkáme: Ať lidi rozhodnou v referendu. Když budou chtít, tak jo, když ne, tak ne. A prostě měla by být naplněna vůle občanů. Takže tohle je další parametr, který tam máme.
A dalším důležitým parametrem, který je u zákona o referendu, je kvorum účasti u referenda. Tady jsou vždycky snahy, nebo zaznamenal jsem snahy, a to je právě to, že ti poslanci těch jiných stran, kteří si pouze v podstatě hráli na to, že by snad náznakově jakoby chtěli předstírat, že jsou demokrati, tak v podstatě ve finále nasadili takové kvorum účasti u referenda - 30 % voličů, 35 % voličů atd., atd., aby to referendum prostě nebylo nějakým způsobem realizovatelné. Já bych tady chtěl připomenout, že už jedno celostátní referendum v České republice proběhlo. A bylo to referendum o vstupu České republiky do Evropské unie. A u tohoto referenda o vstupu České republiky do Evropské unie nebylo žádné kvorum. 
To znamená, že je to přesně to určité pokrytectví, že když se hlasovalo v tom jediném celostátním referendu o vstupu České republiky do EU, a teď nechci hovořit o tom tématu referenda, chci teď hovořit o zákonu, o parametrech, tak tam nebylo žádné kvorum. Takže už máme zkušenosti a to je referendum, se kterým tady v podstatě i ti současní odpůrci referenda z řad probruselské pětikoaliace souhlasí a vždycky se na něj odvolávají. Ale odvolávají se jenom, když se jim to hodí.
Znovu připomínám, že to referendum v roce 2004 - tuším že to bylo 2003, 2004 - bylo bez kvora. To znamená, že tam vůbec nebylo určeno, kolik občanů se referenda musí účastnit, aby bylo platné. Neboli, když to řeknu logicky, až bych řekl polopaticky, jeden občan mohl rozhodnout o vstupu České republiky do Evropské unie. Kdyby k tomu referendu přišel jeden jediný občan, tak rozhodne o vstupu České republiky do Evropské unie. Ty parametry referenda, které bylo v roce 2004, považuji za demokratické z pohledu kvora. Teď mluvím o kvoru. A teď je právě zvláštní, že když jsme tady diskutovali v minulém volebním období, a my jsme navrhovali referendum i v předminulém volebním období, jaké parametry by mělo referendum mít, tak najednou právě ti zastánci referenda o vstupu do Evropské unie protestují, najednou říkají, jak by bylo nebezpečné, kdyby tam nebylo kvorum a najednou se jim to nelíbí.
Já jsem tady chtěl k zákonu o referendu vstřícně říct, tady jsem rád, že se mě zastane pan doktor Dvořák, náš poslanec neurolog, asi tady potřebuje kolega z vládní strany vyšetřit. (K poslanci, který dlouhodobě stojí proti řečnickému pultu.) Ale on si neuvědomuje, že potřebuje vyšetřit, to je ten problém, ale ani po domluvě. Škoda, že se tady ztrácí čas, protože mně je to úplně jedno. Klidně se tady stavějte na hlavu. Já jsem chtěl říct, že k tomu chceme být maximálně vstřícní. Už mi přibývají diváci. (K postávajícímu poslanci se přidali další kolegové.) To je paráda, ještě vstupné, vidíte a to bychom dali do pokladničky právě těm zdravotně postiženým spoluobčanům, proti kterým vy hlasujete. To by vám slušelo červený nos, vaší vládní koalici, to máte pravdu. Důležité je, že nejste nikdo tak vysoký, protože tamhle je ta kamera, takže se můžete snažit, jak chcete, ale to je v pořádku. Stejně mi to nevadí, ale vidíte, jak tady přibývají diváci. Nechci mluvit k věci, ale tohle je raritní strana. Můžu poprosit naše poslance, aby mi to vyfotili, protože to dáme na Facebook, jakou tady mám pozornost. To bude dobré, abychom to dali, protože čím více diváků, tím lépe.
Je vidět, že ve vládní koalici nervozita stoupá, protože chcete prosadit ten totalitní pandemický zákon, my nechceme. My chceme prosadit podporu invalidním a starobním důchodcům, vy nechcete. Tyhle všechny body jsem tady navrhoval. My chceme ukončit zneužívání dávek nepřizpůsobivými, ale vy to nechcete. (Poslanců vládních stran stojících před řečnickým pultem opět přibylo.) A teď už se pomalu blížíte ke mně, ještě chybí nějaký fyzický atak. K tomu už je jenom krok, protože ta vaše nervozita stoupá. Ale já tu vaši agresivitu znám, všiml jsem si toho i v minulosti, je to takové nepříjemné, ale ne pro mě.
Takže pojďme k tomu zákonu o referendu. Ten zákon o referendu - pojďme k němu. Já jsem chtěl za nás říct, že my už jsme ochotni udělat i kompromis. Vy nesouhlasíte většinově jak s referendem, tak samozřejmě budete mít problém s tím, aby tam bylo nějaké kvorum. Za mě říkám, že tady byly v minulém volebním období návrhy, jak jsem říkal, kvorum 35 %, 30 %, 25 %, tuším 20 %, že my bychom chtěli, aby aspoň prošel nějaký zákon o referendu. V každém případě bychom to chtěli a chtěl bych vás požádat o podporu.
V neposlední řadě takovým tím parametrem, který se také diskutoval, bylo, jestli budou mít občané dost informací o tom tématu, které se má hlasovat. Protože to mi připadlo takové zvláštní, politici, kteří jsou proti zákonu o referendu, a naopak zase myslím, že v tomto pohledu je poctivý přístup ODS, protože ODS na rovinu říká, že nesouhlasí se zákonem o referendu a na nic si nehraje. Ódéeska řekne, úplně na rovinu přiznala, že je proti zákonu o referendu a prostě hlasují proti zákonu o referendu. Takže to je takový ten přístup, který je v pořádku, protože když politicky řeknete, že jste proti zákonu o referendu a podle toho pak hlasujete, tak proti tomu přeci nemůžeme vůbec nic říct. Nesouhlasíme s vámi, ale aspoň nehrajete komedii.
Jinou otázkou je, když jsou tady třeba Piráti a Piráti slibovali před volbami referendum, tedy už před těmi minulými, před čtyřmi roky. A potom, když přišlo na lámání chleba tady ve Sněmovně, tak slibovali dokonce Piráti, jestli si pamatujete dobře, ve volebním programu, že lidé budou moct hlasovat i o členství České republiky v Evropské unii. A potom, když se dostali do Sněmovny, tak tento svůj program opustili a najednou souhlasili s variantou, když jsme o tom diskutovali tady ve Sněmovně, aby se ta možnost hlasování o členství České republiky v mezinárodních organizacích, neboli například v Evropské unii, z toho vyjmula. (Nyní si před řečnický pult stoupli rovněž někteří poslanci SPD. Neklid v sále. ) Tak já myslím, že je čas na to, aby se asi zjednal pořádek, abych mohl mluvit.
Jo, to jsem rád. Tak pane premiére, vy jste říkal, že chcete sloužit lidem. Teď před chvílí jste to říkal v přímém přenosu. (Opět se otáčí k premiérovi.) Takže vaše vláda, že chce sloužit lidem. No ale pan poslanec Farský přece oznámil, že odlétá soukromě na půlroční stáž do Spojených států a nechce se vzdát kvůli tomu mandátu poslance. Tak jak může sloužit lidem, když je půl roku v Americe? A teď se úplně neuvěřitelně vysmál včera voličům, kdy ještě drze řekl, že bude dělat práci poslance z amerického Oregonu. A že prý svůj plat, ještě dělá blbce tady ze všech, že svůj plat bude odevzdávat jím vybraným politickým neziskovým organizacím, se kterými spolupracuje. Ale vždyť jsou tam i náklady na poslanecké asistenty. Jsou tam náklady na kancelář. Vždyť ten mandát poslance stojí spoustu peněz. Co tady vykládá? Vždyť to přece všichni víme.
A teď já nechápu, proč pan premiér Fiala, pane premiére, proč nevyzvete pana Farského, ať složí mandát. (Opět se otáčí k premiérovi.) Vy jste říkal před chvílí, že chcete sloužit občanům. Proč ho nevyzvete, ať složí mandát? A já vám řeknu, že je úplně logická tahleta otázka. Vždyť on říkal, že ty informace nebo tu zkušenost, kterou nabere v tom americkém Oregonu, že prý chce zúročit pro další práci. Ale k tomu přece nepotřebuje být poslancem. Přijde a pak vám bude dělat třeba nějakou práci pro vaši vládu, ale k tomu nepotřebuje mandát poslance. Takže já bych vás chtěl, pane premiére, opravdu vyzvat a já bych rád tu odpověď dostal, zdali tedy vyzvete, když jste před chvílí říkal, že chcete sloužit lidem, tak jak může sloužit lidem poslanec, který tady půl roku není. Dokonce déle než půl roku. Osm měsíců, říkal. A navíc je to v přímém rozporu. No tak už se ani tady neptám prvního vicepremiéra, předsedy STANu Rakušana, Víta Rakušana ze STANu, protože to je jeho kámoš. Takže ten mu řekl, že ho k tomu vyzývat nebude. Takže tam už je to podraz úplně jasný, prostě je to výsměch daňovým poplatníkům tohleto. No a přitom v koaliční smlouvě mezi Piráty a STAN se v bodu 5. 2 5 píše, že zvolený kandidát koalice a teď cituji z koaliční smlouvy Pirátů a STAN před volbami, co slíbili občanům, že budou brát práci poslance jako prioritu a zařídí si své ostatní aktivity. V závorce jste uvedli: "Práce v samosprávě, studium, podnikání, výuka a tak dále, tak, aby výkonu funkce se mohl věnovat dostatek času." Vždyť to je neskutečné, vy jste plivli do obličeje vašim voličům a vůbec všem občanům, protože práce poslance je placená z daní občanů, a jeho a těch asistentů a dalších a dalších benefitů. A prý tu svoji stáž v Americe konzultoval jak s šéfem strany Vítem Rakušanem, tak s premiérem Petrem Fialou a oba ho prý podpořili v tom, že tady nebude osm měsíců ve Sněmovně nic dělat. To je šílené, to je šílené. A to teprve jste u té vlády jakoby sice bez důvěry, zatím jste pár dní a už takovéhle věci.
Takže vidíme, že Jan Farský, poslanec STAN jasně porušil koaliční smlouvu Pirátů a STAN a pohrdá voliči. A svou kariéru staví nad zájmy a sliby voličům hnutí STAN i tato vláda. A samozřejmě jediným čestným řešením je, aby rezignoval i na post poslance. A je šokující, že takové pohrdání voliči daným slovem podpoří předseda hnutí STAN Vít Rakušan i premiér Petr Fiala.
No jo, teď se ale pojďme zastavit, co má být ta práce. Proč tam je v tom americkém Oregonu? Tak to je opravdu zase přímo příznačné pro tuto vládu. Protože on tam jde studovat to, on se tam jde učit téma federalizace Evropy. Federalizaci Evropy jde studovat do amerického Oregonu. Ale federalizace Evropy, co to znamená? Jako já bych řekl tady divákům České televize, co podpořil premiér Fiala a hnutí STAN. Federalizace Evropy znamená zánik suverenity a samostatnosti ČR.
Federalizace EU. (Otáčí se k premiérovi.) Pane premiére, je to jasné, že? Vy jste politolog. Federalizace Evropy. Co je třeba federální stát? Je to třeba Rakousko. To znamená, no, jako tam jsou spolkové země, je tam už ale jedna vláda, jedna zahraniční politika. A vy chcete, aby jednou z těch spolkových zemí byla třeba Česká republika. To znamená, to je zánik ČR. To je federalizace. To je například rakouský model, Rakousko. Abychom si řekli konkrétní příklad. Co je tedy představa, co bude studovat a co bude prosazovat pro další práci, jak říkal, pro vládní koalici pan Farský. A proč? Proč jede to té Ameriky? No samozřejmě, on nemůže složit mandát poslance. Kdyby ho neměl, tak tam nemá pro ně cenu. To je přece ta politická, proto je tam přece pozván, proto má to stipendium. Protože jako poslanec přece má za úkol to tady prosazovat, tyhlety věci. Ale to je přímo protistátní, to je úplně protistátní činnost, nezlobte se na mě. To je zánik České republiky, federalizace Evropy. To nás budou řídit z Berlína a z Bruselu? A my nemáme už žádná, v podstatě česká vláda, český Parlament, vlastně nemá, už se stává v podstatě čistou formalitou. Je to jako v Německu taky, že jo, je to spolková země a podobně. Ale samozřejmě ty pravomoci jednotlivých zemí můžou být upraveny různě. Ale je to ten model pro to představení pro diváky a pro laiky, co jde studovat pan Farský. To znamená zánik ČR, zánik naší samostatnosti. A toto má podporu premiéra Fialy a předsedy STAN. Což se nedivím, protože oni jsou přece probruselští politici a jsou proti samostatnosti a suverenitě ČR včetně jako všichni jejich poslanci, kteří tady jsou, 108 poslanců.
Tak, pojďme dál. Píšete, že v zahraniční politice chce vláda jít cestou větší orientace na NATO a EU. No, já bych tedy očekával, že tam napíšete, že chcete větší orientaci na zájmy ČR. To tam ale není. Jasně, ty následně lze definovat. Ale tady je to úplně vidět, ten lokajský postoj, že vláda České republiky by měla mít prioritně napsáno, že chce hájit zájmy ČR a ne prostě podkuřovat cizím zájmům. Ale to jsem tady široce zdůvodnil, proč o tom mluvím. Tady jsem to zdůvodnil, proč to tam vidím na mnoha příkladech.
Pojďme dál. Zákon o referendu úplně vypadl z programového prohlášení vlády, přestože česká Ústava předpokládá, že budeme mít zákon o referendu. Prostě vypadl, vy jste ho dali pryč, vy jste to už škrtli. Takže vy nechcete demokracii. Podle mých informací je ČR poslední ze dvou zemí v EU, která nemá zákon o referendu. Je to ještě Kypr. To je tam, kde to zná dobře hnutí STAN, protože tam má ty sponzory z těch neprůhledných daňových rájů. Jo? Takže chápu, že tam je ta kyperská linka, tam nemají referendum, tady taky, tak se vám to třeba líbí. Ale upozorňuju, že SPD je schválně lživě nálepkováno v médiích, že prý SPD není demokratická strana. Protože prosazujeme přímou demokracii. Takže to, když chceme, aby v zásadních věcech mohli rozhodnout občané, to je nedemokratické? To je přece naopak vrchol demokracie. 
A můžeme se bavit o těch parametrech, jo? Jestli to má být třeba pro vypsání referenda 100 000 podpisů, jak navrhujeme v našem návrhu zákona, který už jsme podali do Sněmovny znova za SPD tak, jak navrhuje SPD. Nebo tady byly v minulém volebním období návrhy třeba 300 000 podpisů, 800 000 podpisů. To jsou zase takové, aby to v žádném případě žádné referendum nebylo. Ale prostě o parametrech se přece můžeme bavit. O tom to není.
Ale to, že vy a priori vůbec nechcete zákon o referendu, přestože jsme už jedna z posledních zemí v Evropské unii, která tu demokracii nemá, to je přece ten problém. A takové ty vaše argumenty, že lidi nejsou... Vy urážíte české občany. Ty vaše argumenty, že lidi nemůžou rozhodovat, že nejsou tak informovaní, to znamená, vy děláte z českých občanů jeden ze dvou nejhloupějších národů v Evropě? To snad nemyslíte vážně? To snad nemyslíte vážně? Zákon o referendu mají i na Slovensku. Dobře. Jsou tam parametry, že se to těžko realizuje, ale mají ho tam. To znamená, vaše vláda říká, že jsme hloupější než Slováci. To je opravdu neuvěřitelné. Je to neuvěřitelné. Jako tenhleten váš pro bruselský, váš servilní postoj vůči zahraničí.
A tady bych rád zmínil opět našeho poslance Jaroslava Baštu, protože když byl zvolen naším poslancem za SPD, a znovu zopakuji, že je to tady ve sněmovně jediný signatář Charty 77, jediný politický vězeň, který byl za své názory v sedmdesátých letech dva a půl roku uvězněn ve vězení. Tady se stal naším poslancem za SPD Jaroslav Bašta. A to je také, protože my prosazujeme právě tu demokracii, proto jsem rád, že je tady s námi, jako SPD. Vzpomínám, když přišel poprvé na poslanecký klub, tak Jaroslav Bašta kroutil hlavou. Kam se to ta Česká republika za těch vlád dostala v té demokracii? Lidé se bojí říct své názory. Cenzura, názorová šikana. Když někdo prosazuje demokracii, tak tady s oblibou paní Pekarová Adamová, předsedkyně Sněmovny, říká, že to nejsou demokrati. Urazí tady poslanecký klub SPD, řekne, že prý SPD nemá mít zastoupení ve vedení Sněmovny. Přitom Jaroslavu Baštovi nesahá ani po kolena, který statečně bojoval za svobodu a demokracii. Vy jste nebyla ani ve vězení, ani jste nepodepsala Chartu. To je taková ostuda, tohle to účinkování paní předsedkyně Pekarové Adamové.
A vůbec, že k tomu mlčí i premiér Petr Fiala. Myslel jsem, že jsme s Petrem Fialou seděli vedle sebe čtyři roky, vedle sebe jsme seděli, tak jsme si povídali o různých věcech. Já jsem ale očekával, pane premiére, že aspoň v základních věcech, nějakých etických a demokracie, aspoň umravníte vaši předsedkyni Sněmovny. Že to přece je moc, tohle to. Ale já od vás neočekávám podporu SPD, to ne, jsme tady v politické soutěži. To je jasné. Ale přece jsem čekal, že budete mít nějaký etický mantinel, který jste prezentoval. Ale co je moc, to už je moc. Jo? Tak, pojďme dál.
Mluvili jste o tom tady, průběžně o tom mluvíte a slyšeli jsme to tady taky, že chcete zvýšit výdaje na zbrojení na 2% HDP, že je to závazek pro NATO. Tak u toho se pojďme trošku pozastavit, protože myslím, že veřejnost nemá ty relevantní informace o tom, jak to teď je s tou zakázkou za 52 miliard, což je mimochodem druhá největší zakázka vůbec, kterou vláda řeší. Tou první je dostavba jaderného bloku. Tak o čem to je? Protože já jsem slyšel nějaké informace, že se podsouvá hnutí SPD, že jsme proti armádě, když nechceme, když máme výhrady k té zakázce na ta nová bojová pásová vozidla pro českou armádu. Ale to přece není pravda. Hnutí SPD podporuje armádu, podporujeme vojáky, prosazujeme modernizaci armády, ale já vám řeknu, v čem je problém s touto zakázkou. Vy to moc dobře víte, že jsou to peníze vyhozené z okna. Jenom proto, že jste to slíbili ve Washingtonu a slíbili jste to NATO.
Problém je v tom, že potřebujeme pro Českou republiku pásová bojová vozidla. My jsme pro tu modernizaci, určitě. My podporujeme modernizaci armády. Ale my potřebujeme bojová vozidla, která jsou použitelná pro Českou republiku. Ale ona nejsou použitelná pro Českou republiku, protože v současné době naše pásová bojová vozidla, která jsou samozřejmě starší, a je potřeba je modernizovat, a to SPD prosazuje, mají váhu cca 15 až 17 tun. To znamená, dokážou překonávat řeky, Vltavu, Labe a dokážou se taky přesunout přes české mosty. Ale ta pásová vozidla, která jsou ze zahraničí, ta, kdo se hlásí do této zakázky, tak jsou to bojová vozidla, která váží 45 až 47 tun. To znamená, nejsou schopna překonávat řeky v České republice, že se potápí, a nejsou schopna z hlediska nosnosti překonávat ani mosty. Jenom ve Středočeském kraji je cca 1200 mostů. To znamená, tato pásová vozidla, za která vy chcete utratit 52 miliard korun, protože vám to diktují z Washingtonu, a jste servilní a nedokážete říct ne, tak ona jsou použitelná pouze pro zahraniční expanzívní mise ve jménu NATO. Nikoliv pro použití v České republice. A to je to, co tady musí zaznít. To je to, v čem se mě všichni snaží umlčet, když to chci říct. Takže SPD není proti modernizaci české armády, ale tahle ta zakázka je obsahově problém tak, jak vy ji koncipujete. To je čistě 52 miliard na utracení obrovských horentních veřejných peněz ve jménu NATO a pro zahraniční zbrojní firmy, a nic to nepřináší nám, České republice, kromě toho, že zase třeba půjdou ta vozidla někam do Afghánistánu, kde samozřejmě ta mise selhala. Já jsem tady na to upozorňoval jako jediný.
Takže my chceme, aby se změnila strategie české armády na obranu českého území a obranu českých občanů. To prosazuje SPD. A na to aby se napasovala ta výběrová řízení na modernizaci a investic do armády. V tom případě ale nemůžete realizovat, a to jsem vytýkal i Andreji Babišovi, jo, nakonec k realizaci té zakázky nedošlo, odkládalo se to, a to je dobře, že se to nakonec odložilo, protože my chceme jenom, aby ty parametry byly jiné, aby to byla bojová vozidla použitelná pro naši republiku. Ale k tomu potom v tom případě i vzhledem k našim rozpočtovým problémům vede ale jiná cesta, a to je investice do rekonstrukce těch stávajících vozidel. Což opět není nápad Okamury. Udělali to Slováci a Maďaři teď aktuálně. Takže se tam dají nové pancíře, nová výbava a tak dále.
Mimochodem ten náš návrh má také velký klad v tom, že zapojíme český průmysl, třeba Vojenské opravárenské závody a podobně. A my přece teď potřebujeme investovat, když je rozpočet v takovém obrovském zadlužení a deficitu. V rekordním zadlužení je rozpočet, tak my jsme u vlády nebyli, SPD byla v minulém volebním období opoziční strana, takže my za to nemáme odpovědnost, my jsme se tady snažili x návrhy to tady korigovat, ale byli jsme přehlasováni ostatními. My přece potřebujeme... Jedním z nástrojů, jak se vypořádat s rozpočtovou a ekonomickou krizí státu, je proinvestovat se z ní. Ale my se nemůžeme proinvestovat, to není nástroj, tím, že investujeme do mnohem vyspělejší a bohatší německé ekonomiky. To doufám, chápe i ekonomický laik. A to je jich tady evidentně mnoho, ve vládě myslím. Ve vládě. Já také nejsem nějaký věhlasný ekonom, ale ty zásady, nejsem ekonom, ale tyhle zásady jsou mi samozřejmě jasné. Takže náš návrh samozřejmě je, aby se tato druhá největší zakázka vůbec, kterou vláda má na starosti...
Já jenom, pane premiére, než odejdete, připomínám to usnesení vlády, usnesení Sněmovny, že tady mají být přítomni ministři při tom, jo? Abychom nemuseli brát pauzy. Ne, jenom upozorňuji, že už jste byl na odchodu, tak abychom se tady slyšeli. Tak. Teď jsem vás jako zastavil, a to je dobře.
Chtěl jsem jenom říci, že tím jedním z nástrojů je proinvestovat se z krize. Ale to se musíme proinvestovat tím, že ty veřejné peníze, to obrovské penzum peněz budeme investovat do českých firem, do české ekonomiky, do českých zaměstnanců, do českých plátců daní, a protočíme ty veřejné peníze zpátky do českého státního rozpočtu. Takže to jsem chtěl vysvětlit k tomu závazku na investice 2 % HDP. My s tím nesouhlasíme, s tím závazkem, protože samozřejmě to by znamenalo o desítky miliard ročně navíc, kdybychom měli 2 % HDP, dneska je to 1,3 něco, je podíl na obranu. Ale zároveň říkáme, protože dneska opravdu na to nejsou peníze kvůli tomu obrovskému zadlužení od té předešlé vlády, to znamená... Teď nechci rozebírat předešlou vládu a tohle to, teď se věnujme této vládě. A chci říct, že i z tohoto pohledu by to bylo to nejrozumnější řešení. Takže SPD říká: Podporujeme vojáky, podporujeme českou armádu, chceme změnu strategie tak, jak jsem říkal, na obranu českého území a českých občanů a chceme modernizovat armádu, investovat do ní, ale opravdu, aby to směřovalo k té obraně českých občanů a českého území. Nikoliv jen tak vyhodit peníze z okna pro zahraniční firmy. A těch míst, kde by se mohla té techniky, výzbroje a vybavení, kde by se mohla modernizovat armáda, to máme těch nápadů a návrhů spoustu v SPD.
Ostatně tuším, že také nejenom jediný chartista, jediný signatář charty a politický vězeň, který je tady ve Sněmovně, je členem klubu SPD Jaroslav Bašta, ale máme, tuším, tady jediného bývalého profesionálního vojáka, plukovníka ve výslužbě Radovana Vícha, našeho poslance, který je odborníkem na armádu. Vystudoval jak střední vojenskou školu, tak vysokou vojenskou školu, zastupoval Českou republiku i v Bruselu jako člen Generálního štábu. Takže přesně toto máme analýzu a ty informace, se přiznávám, že samozřejmě mám od něj, protože on má perfektní přehled ohledně armádní výzbroje a o tom, jak to je. Takže my v SPD jsme samozřejmě disponovaní personálně i programově nejenom vládnout, ale samozřejmě i připomínkovat tohle vaše šílené vládní prohlášení.
Dále bych se chtěl ještě zmínit k tomu, že tady pan ministr Kupka, ministr dopravy, hovořil o tom, že chce seškrtat slevy na jízdném pro seniory a pro studenty, že to chce seškrtat. My s tím nesouhlasíme, protože dneska se lidem všechno zdražuje. Všechno se lidem zdražuje. A zrovna ti důchodci a studenti taky často nemají peníze, tak jsou to ty skupiny, kterým my jako SPD chceme dát nějaké benefity, aby mohly mít na základní životní potřeby. A to, že se musíte někam dopravit vlakem, chcete, no tak, nezlobte se na mě, to si myslím, že tenhle benefit bychom měli udržet, měli bychom uchovat ty slevy. A zase říkám, vy řeknete, že na nejsou peníze. Ale vždyť vám tady říkám celou dobu, že na to peníze jsou, když škrtnete politické neziskovky - peníze! K čemu je teď tady občanům, že vy platíte třeba neziskovku s názvem Organizace pro pomoc uprchlíkům. Ne teď vy konkrétně, ale z vládních peněz to jde. Organizace pro pomoc uprchlíkům. To je ten pan Rozumek, který dokonce se drze soudil s českým státem, je to asi dva roky, ve jménu dvou afghánských nelegálních migrantů, a vysoudil ještě 150 tisíc korun na českém státu, že policie je dala prý do jiného detenčního zařízení. No to je neskutečné! To jsem vyčítal tedy vládě Andrej Babiše, proč tuhle neziskovku platí, ale ono to pokračuje, jsem zjistil.
To znamená, to je přece přímo protistátní neziskovka! A stejně tak ty neziskové organizace, které tady propagují Evropskou unii, gender, multikulti. K čemu to teď ti lidé měli, když nemají ani na energie? Takže škrtněte, prosím, tyhle výdaje a radši nechme ty slevy na důchodce a nechme ty slevy pro studenty a také i ty další věci, co jsem říkal. Zlepšeme dostupnost zdravotní péče, zlepšeme sociální systém. Teď naše poslankyně Lucie Šafránková včera navrhla jenom malé zvýšení podpory zdravotně postiženým lidem - příspěvek na péči, aby se zvýšil. To jsou věci. Vždyť my máme, jestli mám správné informace, tak zdravotně postižených občanů máme cca milion ve společnosti. Ano, jsou to ta viditelná postižení i neviditelná dohromady, kdyby někdo chtěl říkat, že tolik jich asi není. Ne, ne. Takže to jsou lidé, kteří se narodili nebo mají zdravotní postižení, a těm by měl stát přece pomoci. K čemu je nějaká propagace tady nějakých těchto ideologií z veřejných peněz? Takže to je další naše výtka, že vy chcete osekávat tyhle slevy, které přináší benefity slušným lidem.
Pojďme dál k bezpečnostní politice. Bezpečnostní politika vlády. Tak tady bych připomněl tu otřesnou kauzu z 1. ledna, kdy Afghánec v Karlových Varech pobodal ženu a další dívku znásilnil. A my jsme říkali, že by bylo dobré, aby se zvýšila ochrana hranic, SPD chce. A chceme nulovou toleranci nelegální migrace na našem území. A samozřejmě tím, jak bychom toto řešili, tyhle problémy, tak je referendum o vystoupení z EU a vystoupení z EU (NATO?). To říkáme na rovinu. Protože kdybychom měli vlastní bezpečností a azylovou politiku, tak se to tady nemůže stávat, tyhle kauzy. Ale když jsou hranice jako cedník, protože Schengen nefunguje, tak to samozřejmě je problém.
Takže jenom připomenu, že na Nový rok došlo v Karlových Varech k násilným trestným činům, při kterých utrpěla jedna žena vážná bodná zranění, a ten samý pachatel ještě potom stihl jinou dívku znásilnit. A jednalo se o cca dvacetiletého Afghánce, který do Karlových Varů přicestoval z Německa. Migrant. Následně byl policisty zadržen. Tady policisté odvedli skvělou práci a patří jim dík, když tedy ministr vnitra, ať ten dosavadní Hamáček, který už není ve Sněmovně, toho už voliči vyhodnotili, ale teď je tady pan Rakušan, takže tomu to zase nechci dávat teď za vinu, protože tam byl krátce, ale prostě ministr vnitra, ať byl takový, nebo makový, tak prostě nezajistil bezpečnost občanů České republiky. A to ani nemluvím, že každý občan v České republice má tady alarm doma, dvojitý zámek, bezpečnostní vložku, protože se necítí bezpečně. Tak už se těším, v uvozovkách, tak tady ani neříkejte, prosím vás, jak je Česká republika bezpečná země. Vždyť se podívejte do pražského metra! Za mě, když jsem chodil do školy v Praze. Já jsem chodil do Střední průmyslové školy chemické v Křemencově ulici, tak jsem jezdil metrem vždycky z Malešic a z Hostivaře a bylo to v osmdesátých letech, tak se nosil batoh na zádech. A ženy kabelku měly na boku v metru. Dnes poté, co jsme vstoupili do Evropské unie, tak se změnila móda. Nová móda z Evropské unie. Batoh se nosí na břiše a kabelka, takhle ji mají ženy před sebou, takhle si ji drží, aby je neokradl v metru. A další móda - betonové zátarasy na vánočních a velikonočních trzích. A pak nám tady tvrdila ta předešlá vláda, že prý je to nějaká ozdoba nebo co, nebo na květináče. Vždyť je to kvůli tomu, že hrozí teroristické útoky! Takže to není normální stav a my si na to v SPD nebudeme zvykat a nechceme zvykat! Naším ideálem, kam chceme vrátit Českou republiku, v tomto smyslu vrátit, je, abychom mohli - a to neříkám vrátit před rok 1989, aby tady už nějaký aktivista nevyskakoval, typu paní předsedkyně, paní Pekarové, tak já chci říct, že já jsem nemluvil o tom návrat někam do dávné minulosti. Já jsem říkal návrat k tomu, kdy jsme mohli, nemluvím politicky, kdy jsme mohli, třeba je to v Japonsku. Je to velká země, 103 milionů, Tokio přes 10 milionů a ženy můžou jít o půlnoci domů i sukni, protože je všechno bezpečnostně pod kontrolou. Ale je to demokratická vyspělá země. Gauner prostě ví, že tam nemá šanci. Je tam minimální kriminalita. A slušný člověk ví, že on má navrch, že pravidla jsou na straně slušných lidí. A to by měl být cíl ministra vnitra Víta Rakušana, ale to tady nemáme přece v tom programovém prohlášení! Zase nic!
Takže tohle je také věc. A proč o tom mluvím, o téhle kauze, že všichni víme, že to není v poslední době první případ znásilnění islámským migrantem na našem území. Vzpomínám to, připomenu to otřesné znásilnění nezletilé dívky v Lukavci u Terezína. Také to byl, to byl zase africký islámskými grant, který k nám pronikl z Německa. No a nic se neděje. A hlavně to, co vytýkám, proč o tom mluvím, je, že k této kauze se ani ministr vnitra Rakušan, a to už jste byl ministrem, aspoň verbálně jste se vyjádřit mohl, abyste to odsoudil, abyste pojmenoval příčiny, navrhl řešení a odsoudil tuto kauzu. Ale ani pan premiér, já jsem je k tomu vyzýval, se k tomu nevyjádřil. Neřekl nic. Třeba já bych očekával od vlády, že se zastane rodičů té dívky, zastane se té dívky a řekne: to tady nemá být a uděláme to a to a to, taková opatření, aby se tyto kauzy opakovaně už nestávaly. Nic! Mlčíte! Na co jste měli čas, je, že jste si přidali ty trafiky! Ale přeci dobré by bylo, abyste skutečně pro ty lidi něco udělali.
Co se týče zdražování energií, tak včera, to jsme tady viděli. Vlastně vláda řekla a řekli jste to, premiér Fiala to říkal, ano premiér Fiala to řekl, že do konce minulého roku, to už jste byli vláda, tak že představíte plán na vyřešení zdražování energií. Nepředstavili jste nic! I média na to čekala, že ten poslední týden po Vánocích jste slibovali, že představíte plán na vyřešení zdražování energií. Nepředstavili jste nic, přestože už se to slibovali i před volbami, já jsem byl v těch předvolebních debatách, tak vy jste nic nepředstavili, protože žádný plán nemáte. To je přece jednoduché. Sliby chyby! A v uvozovkách vyřešili jste pomoc občanům a firmám pouze tím, že jste zvýšili některé sociální dávky. Ano, hnutí SPD podpořilo, podporuje, aby se k těm skutečně potřebným občanům dostala sociální pomoc. Ale vy jste to nastavili systémem, a my jsme to také včera tady, tedy vlastně už jsme nemohli nic jiného dělat, tak jsme to tady všichni ve finále podpořili, protože vy jste odmítli návrh SPD na ukončení zneužívání dávek nepřizpůsobivými. To je ten zákon, který kvůli vaší koalici tady neprošel minulé volební období. Takže vy jste to teď udělali tak, že jste plošně zvýšili příspěvek na bydlení, takže mimo určitý okruh slušných a potřebných lidí, vy jste zvýšili dávky nepřizpůsobivým, i takzvaným nepřizpůsobivým! 
Ale kdyby platil ten návrh zákona z pera SPD, který jsme se tady marně snažili prosadit, a teď už jsme ho podali znovu, tady Lucie Šafránová, naše poslankyně, to zpracovala s některými dalšími poslanci, tak bychom to skutečně zacílili na ty potřebné občany, na ty slušné, potřebné. Teď, to je ta blamáž zase vaše, jste vlastně dali peníze i těm nepřizpůsobivým. Lidi se mě často ptají, kdo to je nepřizpůsobivý. Jednoduchá definice. Člověk, který je práceschopný a zároveň dlouhodobě nepracuje, zároveň si dlouhodobě nehledá práci, no a jeho životní program je zneužívat dlouhodobě sociální systém. To je definice nepřizpůsobivého. Na krátkou dobu nezaměstnanosti má právo každý. Samozřejmě právo má i každý ten, kdo je třeba z bohaté rodiny a chce být v domácnosti, protože pracuje třeba jeden z partnerů, a je to v pohodě, nejsme v socialismu. Ale to je definice nepřizpůsobivého.
Takže vy jste teď způsobili, že spousta slušných a pracujících lidí, většina, nedostane nic, přestože se všem zdražují energie, zvýšili jste ale sociální dávky i nepřizpůsobivým, i nepřizpůsobivým, a zároveň ta většina slušných lidí pracujících nejenom že bude platit svoje drahé složenky, které se zdražují, ale zároveň začne ještě více přispívat i těm tzv. nepřizpůsobivým. Mimo ty opravdu potřebné, u kterých jste malinko zvýšili okruh těch potřebných, a to my podporujeme, to je v pořádku. Takže to je šílenej návrh zase. Ale hlavně já se ptám - to je to vaše koncepční řešení? To je váš celý plán na vyřešení zdražování energií? To je přeci šílený zklamání. To je šílený zklamání. A to je jeden z mnoha a mnoha důvodů, které tady jmenuji, proč tato vláda nemůže dostat důvěru SPD. A vidíte, že to není jedna věc. To je jeden problém za druhým, který prostě neřeší potřeby občanů.
No a samozřejmě my máme konkrétní návrhy, co s tím udělat. Podle hnutí SPD je systémovým řešením toho, abychom ukončili zdražování energií, aby Česká republika odstoupila od Green Dealu Evropské unie, to je ten tzv. zelený úděl, to je ten šílený plán nerealizovatelný, a odstoupit od systému Evropské unie obchodování s emisními povolenkami. Hnutí SPD prosazuje rozumnou ochranu životního prostředí, ale nikoliv na základě plošných termínů a dat diktovaných z Bruselu, ale na základě skutečných potřeb českých občanů a české ekonomiky. Protože Brusel tady plošně aplikuje Green Deal, přitom každá členská země má jiný energetický mix. Tak jak u nás můžou být aplikované stejné termíny jako na Německo? To způsobuje ty obrovské problémy. Němci zavřou jaderné elektrárny a teď budou kupovat energii ještě u nás a díky tomu, že je to solventní ekonomika, tak to zdražují i nám. Kde to jsme? Kde to jsme opravdu? A vláda k tomu mlčí. -
Ano, to je v souladu s jednacím řádem. Děkuji. Ano, poslanci mluví na mikrofon. Správně, to musím pochválit. Ano, to je přímo citování z jednacího řádu, to je výborné. Ale znovu říkám, že jsem chtěl pana poslance oslovit a chvíli jsem váhal, ale vůbec si nemůžu vzpomenout na jméno, takže jsem právě zaváhal, protože zřejmě někdo, koho vůbec neznám, mi tady říkal, co asi mám dělat. Ale vůbec nevím, proč mi tady někdo něco říká. Když se nepředstaví, nevím vůbec, kdo to je.
Takže I. B.b) Nepředvídatelné svolání mimořádné schůze Poslanecké sněmovny.
Možná v té roušce, možná se známe, ale já se tady soustředím na projev.
11. Výše naznačenému třístupňovému testu proporcionality navrhovatelé podrobili i způsob svolání mimořádné schůze Poslanecké sněmovny, kde rovněž dochází ke kolizi práv či chráněných hodnot. Na jedné straně stojí zájem na urychleném projednání návrhu zákona z důvodu čelení značným hospodářským škodám, na druhé straně pak výše zmíněná svoboda parlamentní rozpravy, práva poslanců i občanů podílet se na správě veřejných věcí a nadto i, při extrémní krátkosti lhůty, právo poslance vůbec se zúčastnit schůze Poslanecké sněmovny.
Takže tady už vlastně z těch posledních slov, co říkám, se to dokonce v tom rozsudku Ústavního soudu opakuje, že prostě je potřeba umožnit tu adekvátní parlamentní rozpravu zvláště, bych dodal, v těch případech, kdy v podstatě se jedná o zákon, kterým vy chcete plošně omezit ústavní práva a svobody občanů, přestože k tomuto, už jenom dodám svůj politický pohled na to, není důvod.
12. Dle ustanovení § 51 odst. 6 JŘPS o svolání schůze Sněmovny musí být poslanci vyrozuměni nejméně pět dnů předem. Nebyla-li tato lhůta dodržena, může poslanec navrhnout odročení jednání, kdy o takovém návrhu rozhodne Sněmovna hlasováním bez rozpravy. Zákon tedy s nedodržením pětidenní lhůty spojuje jako následek jedině právo navrhnout odročení jednání, o němž pak rozhodne Sněmovna. Sněmovní většina tak mimořádnou schůzi prosadí i při nedodržení zákonné lhůty.
Navrhovatelé jsou však přesvědčeni, že ustanovení § 51 odst. 6 JŘPS je třeba interpretovat s ohledem na ústavní principy a hodnoty a ve smyslu čl. 22 Listiny, podle kterého zákonná úprava všech politických práv a svobod a její výklad a používání musí umožňovat a ochraňovat svobodnou soutěž politických sil v demokratické společnosti. Pětidenní lhůta dle navrhovatelů v § 51 odst. 6 JŘPS slouží k tomu, aby se poslanci mohli seznámit s navrženým pořadem schůze a připravit na jeho body a aby se v extrémním případě - například plní-li právě své povinnosti poslance na pracovní cestě, ale projednávání návrhu napadeného zákona se rozhodně chtějí účastnit - vůbec o konání schůze dozvěděli. Zákon umožňuje se souhlasem Poslanecké sněmovny tuto lhůtu krátit, nepochybně v zájmu včasné a efektivní reakce na aktuální politickou situaci. Navrhovatelé by ale považovali za svévolné, pokud by byla pětidenní lhůta krácena bez uvedení důvodu. 
Přičemž čím kratší je doba mezi svoláním schůze a jejím začátkem, tím závažnější důvody musí být pro takové zkrácení. Nicméně na schůzi Poslanecké sněmovny nezazněl žádný argument či důvod, proč je tak rychlé svolání schůze potřebné.
Odstavec 13. V prvním kroku, v testu vhodnosti, navrhovatelé odkázali na výše uvedené; připustí-li se, že přijetí zákona do 1. 1. 2011 brání hrozícím značným hospodářským škodám, rychlé svolání mimořádné schůze Poslanecké sněmovny je způsobilým nástrojem k jejich odvrácení.
Odstavec 14. V testu potřebnosti ovšem podle navrhovatelů rychlé svolání mimořádné schůze Poslanecké sněmovny již neobstojí. Téhož cíle by totiž bylo dosaženo i projednáním návrhu zákona 3. 11., 4. 11. nebo 5. 11. 2010, aniž bylo potřebné svolávat mimořádnou schůzi za 40 minut. Takový zásah, tedy projednání a schválení návrhu zákona na takto pochybně svolané schůzi, už je podle navrhovatelů svévolným pošlapáním politických práv opozičních poslanců podle čl. 21 odst. 1 a 4 Listiny a občanů podle čl. 21 odst. 1 Listiny. Takový spěch se jeví jako potřebný leda vzhledem k jinému možnému sledovanému cíli, a sice k projednání přijatého návrhu zákona v Senátu do 13. 11. 2010, tedy do dne zániku mandátu senátorů zvolených před šesti lety. Tento cíl, vylučující z účasti na rozhodování Senátu již zvolené senátory, navrhovatelé nicméně považují za nelegitimní.
A tady samozřejmě je potřeba taky se tázat, proto tady ten odstavec zmiňuji. Já si taky myslím, že tady jsou jiné možné sledované cíle. Protože evidentně tady není ani nejsou podmínky pro vyhlášení nouzového stavu, to nejsou, ale vláda přitom tady navrhuje zákon jinak pojmenovaný nouzový stav, kde překlápí 95 % ustanovení v nouzovém stavu, přitom tady vůbec podmínky jako nouzový stav tady nejsou. Takže samozřejmě, to se tady právě ptáme, jaký sleduje vláda cíl, protože ten cíl, aby byli připraveni na podzim, ten to být nemůže, na případnou pandemii. Protože už to, že to navrhujete v legislativní nouzi takto narychlo, tak to můžete stejně tak navrhnout i v srpnu, že jo. Takže z nějakého důvodu, a já vím ten důvod, protože prostě jste se zhlédli v té aroganci moci a chcete omezovat ústavou zaručená práva a svobody občanů. Prostě direktivně, že si jenom ukážete. Bez náhrady ušlého zisku. Ještě, jak už jsem říkal, ještě budou mít lidi záznam v trestním rejstříku. Hrozíte drakonickými pokutami tam až tři miliony korun. No děsivé, opravdu.
Bod 15. Protože svolání a konání mimořádné schůze Poslanecké sněmovny podle názoru navrhovatelů jednoznačně selhává v testu potřebnosti, není nutné se již zabývat testem přiměřenosti. Nadto však navrhovatelé zdůraznili, že zásah do práv a chráněných hodnot je tu enormní. No tak o tom tady taky mluvíme. Zvláště poslancům, kteří byli řádně omluveni z jednání 7. schůze Poslanecké sněmovny dne 2. 11. 2010, bylo pošlapáno jejich legitimní očekávání, že toho dne se dotčené čtyři návrhy zákonů včetně napadeného nebudou projednávat. Ale toto legitimní očekávání bylo dotčeno i u poslanců, kteří se již tak v časové tísni seznamovali s předloženými návrhy zákonů, konzultovali je a připravovali k nim pozměňovací návrhy. Svolání mimořádné schůze s lhůtou 40 minut, odporující zvyklostem i smyslu § 51 odst. 6 jednacího řádu Poslanecké sněmovny, tak výrazně zhoršilo dopady samotného vyhlášení stavu legislativní nouze a vedlo ve svém důsledku k tomu, že mezi předložením návrhu zákona a jeho schválením uplynuly jen čtyři dny, z toho dva pracovní. Toto čtyřdenní projednávání návrhu zákona navíc ještě na začátku čtvrtého dne nebylo předvídatelné.
Pojďme se teď zabývat dalším odstavcem, který má název, a to je taky potřeba si poslechnout ty argumenty: Neodůvodněné odepření obecné rozpravy. A tady, protože ta teprve přijde, tak jenom abychom si řekli, kam už to tady směřujete.
Odstavec 16. Navrhovatelé zpochybňovali rovněž i postup, jakým bylo znemožněno konání obecné rozpravy při příjímání napadeného zákona. Podle § 99 odst. 7 jednacího řádu Poslanecké sněmovny může Sněmovna rozhodnout ve stavu legislativní nouze, že od obecné rozpravy ve druhém čtení se upouští. Tím se může veškeré projednávání návrhu zákona v plénu Sněmovny redukovat na podrobnou rozpravu druhého čtení a bezprostředně následující třetí čtení, zakončené závěrečným hlasováním. Citované ustanovení § 99 odst. 7 jednacího řádu Poslanecké sněmovny je podle názoru navrhovatelů třeba rovněž interpretovat s ohledem na ústavní principy a hodnoty a ve smyslu čl. 22 Listiny základních práv a svobod. Dále je třeba přihlédnout k odlišné funkci obecné a podrobné rozpravy podle § 93 a 94 JŘPS, už to budu číst tou zkratkou, jednací řád Poslanecké sněmovny, kdy obecná rozprava je chápána jako prostor pro politickou diskusi a podrobná rozprava jako prostor již jen pro podávání pozměňovacích návrhů se stručným odůvodněním. Tuto praxi navrhovatelé dokládali obsáhlými citacemi z vyjádření a přednesů bývalých i současných funkcionářů předsedajících schůzím Poslanecké sněmovny, které dokazují, že skutečně vyžadují odlišení obecné a podrobné rozpravy. Upuštění od obecné rozpravy tedy dle navrhovatelů znamená další významné zkrácení svobody projevu poslance a svobody parlamentní rozpravy, protože vede poslance (s výjimkou poslanců s přednostním právem hovořit) k tomu, aby hovořili jen v souvislosti s předkládáním pozměňovacího anebo jiného návrhu a svou řeč omezili na odůvodnění takového návrhu. Jinak se vystavují zásahu předsedajícího Poslanecké sněmovny, jako tomu bylo i v posuzovaném případě a k němuž došlo pouhý den poté, co byl Poslaneckou sněmovnou přijat napadený zákon. Postup sněmovní většiny, která rozhodla, že od obecné rozpravy ve 2. čtení se upouští, ačkoli výbor pro sociální politiku doporučil projednávat tento návrh zákona ve 2. čtení jak v obecné rozpravě, tak všechny i v rozpravě podrobné, tedy znamená zásah do ústavně zaručených práv poslanců podle čl. 21 odst. 1 a 4 Listiny a občanů podle čl. 21 odst. 1 Listiny. Proto i tento zásah navrhovatelé podrobili testu jeho vhodnosti, potřebnosti a přiměřenosti.
Jasně, vy jste zatím ve fázi, že jste omezili na dvakrát pět minut. Ale tady je potřeba samozřejmě přihlédnout k tomu, o čem tady hovořím, že tady skutečně navrhujete plošně omezovat ústavně zaručená práva svobod občanů úplně neodůvodněně. Takže proto si právě myslím, že je zcela nevhodné i z toho právního hlediska, abyste omezovali prostě také právo vyjádřit se řadovým poslancům. Protože tady každý poslanec zastupuje určité gros voličů, určité množství voličů, a u takto závažného návrhu, který tady předkládáte, samozřejmě negativně závažného, v negativním slova smyslu omezujete lidi, tak byste měli umožnit se vyjádřit. Jinak je to opravdu totalita. Ale to vy víte a záměrně to takto prosazujete. A vůbec vám to nevadí.
Bod 17. Ale ono to možná ještě navrhnete, proto je potřeba si to tady právě rozebrat, protože nevíme s čím dalším totalitním návrhem, protidemokratickým přijde předseda klubu KDU-ČSL pan Výborný. To je takový tady ten lídr toho, že omezit, omezit lidi, poslance, nepohodlné poslance. Takže proto je potřeba si to říci včas a to je dneska ten správný bod teď, protože mluvíme o té legislativní nouzi, jestli ano, nebo ne. Protože poté, až si to navrhnete a prohlasujete, no tak to už bude pozdě, abychom vám to vysvětlovali. Takže je to logické, že je to potřeba rozebrat nyní.
Bod 17. Upuštění od obecné rozpravy je sice dle názoru navrhovatelů způsobilé jednání Sněmovny zrychlit, ale opět spíše ve vztahu k zájmu na projednání návrhu zákona ještě v tomto případě tedy "starým" Senátem, protože ve vztahu k nabytí účinnosti zákona k 1. 1. 2011 je takto získaná časová úspora naprosto marginální. Postup sněmovní většiny však dle navrhovatelů selhává v testu potřebnosti. Omezení parlamentní debaty upuštěním od obecné rozpravy se jeví jako naprosto bezdůvodné, neboť konání obecné rozpravy nikterak neohrožovalo dosažení deklarovaného cíle, tedy nabytí účinnosti zákona k 1. 1. 2011 z důvodu zamezení značným hospodářským škodám. Na okraj navrhovatelé poznamenali, že opoziční poslanci nikterak nezavdávali příčinu k vládními představiteli artikulovaným obavám, že se uchýlí k obstrukci, tedy ke zdržování či znemožňování parlamentního jednání. Případná obava z obstrukcí dnešní opozice tak nebyla ničím podložená.
No tak to je taky zajímavý moment se zamyslet. Protože jedna věc je obavy z obstrukce, druhá věc je, že vy vlastně neumožníte takto zásadní věc v klidu projednat. Takže my neobstruujeme, my se domáháme tady toho, aby tady proběhla vůbec diskuse na to. Adekvátní diskuse. A zase vládní poslanci lžou a schválně nálepkujou, obstrukce a tohle. Jako kdybychom tady dělali něco špatného. Za a) přeborníci v obstrukcích jsou naopak vládní pětikoalice, jestli si, pardon, současná vládní pětikoalice, v minulém volebním období opozice, stejně jako SPD jsme byli v opozici. A mimochodem kvůli obstrukcím dodnes není dovolena Rada České televize. 
Tady jste si brali pauzu tuším asi deset nebo dvanáct hodin, jestli si dobře pamatuju. Takže to tady je přesně naopak a kdyby, protože vy tady s nikým, vy tady nejednáte, neumíte se hlavně domluvit, neumíte se na ničem domluvit, to tady už provází, jsme téměř čtyři měsíce po volbách. Potom se, když neprobíhá parlamentní diskuse, tak logicky se potom musíme ptát tady v plénu na mikrofonu. To je přece logické. Přece nebudeme mlčet, vy byste nejraději, abychom mlčeli, SPD, ale my mlčet nebudeme, my budeme ze všech sil bojovat za náš politický program, který jsme slíbili voličům. A typicky ten pandemický zákon, ten už v podstatě prošel i, když to takhle řeknu, v posouzení občanů ve volbách. Protože už byl před volbami jednou vámi prohlasován, my jsme byli proti a naše postoje zlegitimizovaly opět volby. Takže tady probíhá legitimní politický souboj v souladu se zákonem.
Potom I. B.d) Odepření práva hlasovat zvoleným senátorům. Tak tomu bych se tady ani nevěnoval, protože to tady není tématem toho, že byste nám jako ve finále odepírali hlasovat, byť bysto to nejraději mnozí z vás udělali, to už jsem si všimnul. Jo, že vám najednou vadí, že je tady nějaká opozice. Ale tady to vynechám, protože to nemá smysl komentovat teď tady něco, co se doufám nebude týkat této situace, protože to už by bylo úplně šílené. Už je to tedy teď šílený, ten váš přístup, ale vůči občanům, ale to, takže půjdeme dál.
Takže I. C) Popis okolností legislativní procedury přijímání napadeného zákona. Tvrzení uvedená v návrhu Ústavní soud konfrontoval rovněž se stenozáznamy z jednání Poslanecké sněmovny, Senátu a jejich výborů, dále s jejich usneseními a sněmovními tisky volně dostupnými v digitální knihovně na webových stránkách Poslanecké sněmovny a Senátu Parlamentu České republiky na www.psp.cz a www.senat.cz.
Bod 23. Dne 5. 10. 2010 předložila vláda Poslanecké sněmovně návrh zákona, kterým se mění některé zákony v souvislosti s úspornými opatřeními v působnosti Ministerstva práce a sociálních věcí, schváleného usnesením vlády č. 672 ze dne 22. 9. 2010, přičemž navrhla projednávání návrhu zákona tak, aby Poslanecká sněmovna s ním mohla vyslovit souhlas již v prvém čtení. Jasně, podle § 90 odst. 2 jednacího řádu Poslanecké sněmovny. Tento návrh byl dne 8. 10. 2010 rozeslán poslancům jako sněmovní tisk č. 120/0 - vládní novela zákona v souvislosti s úspornými opatřeními v působnosti MPSV. Takže tady je v podstatě popisována ta procedura. Tu proceduru tady nebudu teď zbytečně rozebírat. Tady je právě předkládáno a poukazováno na ten chvat, na to, že se v podstatě ti opoziční poslanci nedokážou dostatečně, že jim ta vláda neumožnila mít dostatečný čas na to se v podstatě připravit. Připravit se, aby to mohlo demokraticky proběhnout.
Takže já bych tady šel za D, protože tady jsou rozebírány některé věci, ke kterým ještě tady úplně tak nedošlo. Takže to tady zase nemusím citovat všechno doslova, abychom mluvili co nejvíce k věci, to bych rád uvítal.
Takže za D) Shrnutí, odstavec 34. V závěru navrhovatelé svůj návrh ve stručnosti zrekapitulovali tak, že v důsledku výše popsaných postupů, ty jsem tady teď vysvětlil nebo citoval jsem to z ústavního rozsudku, byl návrh napadeného zákona schválen Poslaneckou sněmovnou již v druhý pracovní den po jeho předložení, přičemž teprve během tohoto druhého dne se stalo zjevným, že tento den bude dnem posledním. Kvůli krátkosti času nebylo možno k návrhu řádně připravit a konzultovat pozměňovací návrhy a kvůli kumulaci krátkosti času a vypuštění obecné rozpravy byla zásadně ztížena možnost proti návrhu zákona argumentovat v parlamentní rozpravě v Poslanecké sněmovně. Tady už ty určité paralely vidíme.
Vládní koalice se dle navrhovatelů rovněž záměrně vyhnula důkladné kritické diskusi v Senátu, tady v tomto případě mluvíme o Poslanecké sněmovně, možnosti předkládat tam pozměňovací návrhy i potenciálnímu využití pravomocí Senátu obnoveného ve volbách zamítnout či vrátit návrh zákona Poslanecké sněmovně. Ano, to byl tady zrovna specifický případ, to tady teď v tomto případě nehrozí. Takže vláda dosáhla ovšem toho všeho, o čem jsem tady hovořil, kumulací zneužití stavu legislativní nouze, nepředvídatelného svolání mimořádné schůze Poslanecké sněmovny, to není až tak tento případ, jakož i zkrácením času pro projednávání návrhu zákona, a to tady už právě to vidíme, že vzhledem k té závažnosti tady už ty paralely v podstatě jsou také. U zákona, který a to je důležitá věta, tady je ta paralela tedy úplná, u zákona, který nikoli nepodstatně omezuje základní práva a svobody tak Parlament naprosto selhal ve své ústavní úloze legitimizační instance. No a to jsme, tak to jsme doma, že jo, tady. To probíhá dneska tady. To probíhá tady. Já bych ještě jednou zopakoval tu větu, že u tohoto zákona, to je ten váš pandemický zákon, který podstatně omezuje základní práva a svobody, tak tady Ústavní soud právě kritizuje, že Parlament naprosto selhal ve své ústavní úloze legitimizační instance. No tak to je přesně ten problém, co tady předvádí vládní koalice.
Takže dále se tady konstatuje v tomto konkrétním rozsudku Ústavního soudu, tak tady je samozřejmě důležitá věta v tom Ústavním rozsudku. A tady je důležité, aby to všichni slyšeli. Přijetí napadeného zákona provázela extrémní svévole vládní většiny a z širšího hlediska navrhovatelé ve způsobu přijetí napadeného zákona spatřovali pokračování tendence, jež je velmi nebezpečná pro vývoj demokracie v České republice. Jako kdybych to tady neříkal. Je to přesně tak a vy přesně v téhle tendenci pokračujete. A co je to ta tendence? Je to tendence vedoucí k marginalizaci Parlamentu a parlamentních debat, což připomněli i poukazem na okolnosti příjímání zákona č. 261/2007 Sb., o stabilizaci veřejných rozpočtů, kdy způsob jeho přijetí, stejně jako způsob přijetí napadeného zákona ukazují tendenci vládní většiny oklešťovat možnosti svobodné diskuse v obou komorách Parlamentu. Takže to je přesně ono. A já myslím, že už si všichni rozumíme, proč tady SPD vlastně má, tady se vám snažíme vysvětlovat ty věci, protože my bráníme tu svobodu a demokracii a bráníme Ústavu České republiky. Přesně to jsou ty vaše tendence vedoucí k marginalizaci Poslanecké sněmovny a parlamentních debat. A tendence vládní většiny oklešťovat možnost svobodné diskuse v Poslanecké sněmovně. To je, přímo čtu z rozsudku Ústavního soudu, co se dělat nemá a vy to děláte. Já vím, že je vám to jedno, že vy nejste strážci demokracie, když máte většinu, tak prostě ať je to nedemokratický, ať omezíte občany, tak prostě jdete válcovat. Pravda, divím se hlavně ODS v tomhle. Protože, no už nedivím, já už vás tady pár let znám, protože vy už dávno nejste nějaká konzervativní strana, dávno už nejste. Proto taky z toho důvodu vám nikdy nemůžou za tohoto způsobu práce narůst ty preference na těch třicet procent, co jste měli. Protože na to prostě nemáte. Nejenom lídra, ale samozřejmě ten program. Proto vám taky utekli v minulosti ti voliči a už se nějakým způsobem příliš nevrací tam, kam byste chtěli. Tak ostatně znám spoustu lidí, kteří jsou v ODS a na úrovni řadových členů, no samozřejmě spoustu, i co zakládali ODS v devadesátých letech, takže to tam znají a opravdu jsou tím vaším vývojem, z toho, že se z vás stala probruselská strana, která v podstatě hájí zájmy už Bruselu, nikoli ČR a nehájí konzervativní hodnoty, tak jsou z toho samozřejmě zklamaní a o tyto voliče už jste přišli. 
Tak jestli někdo upozorňoval na voliče SPD, tak my jsme začínali na nule. Takže máme z nuly deset procent. Vy jste měli třicet a poklesli jste, takže je to trošku něco jiného. (Poznámka poslance ODS mimo mikrofon.) To je pravda, to je pravda. Jenom bych požádal, aby se opravdu v souladu s jednacím řádem když tak mluvilo na mikrofon, aby si vašich názorů užil někdo jiný než já, protože já po tom až tak třeba... I když já jsem pro tu parlamentní debatu, no, tak jsem tady na to zvyklý.
Dál. Parlamentní debata. Ústavní soud dále konstatuje, že parlamentní debata tak ztrácí svůj kontradiktorní charakter tak významný pro naplňování jejích funkcí. To vše jsou projevy tendence degradovat obě komory Parlamentu, protože tady mluví o Senátu, na pouhý hlasovací stroj, který má co možná nejrychleji bez zbytečných řečí přetavit politické rozhodnutí vládní většiny do podoby přijatého zákona. - No to je přesně ono, to tady přece je v tom rozsudku Ústavního soudu. Vy byste nejradši, aby se tady z toho stal pouze hlasovací stroj, kdy opozice bude mlčet, nejradši byste se nás zbavili, proto už taky ministr vnitra Rakušan začal zneužívat ministerstvo, a jenom za to, že odmítáme zatahování České republiky do války na Ukrajině, tak prý jsme dezinformátoři, takže jsme se tomu zasmáli hezky, týhletý zoufalosti. Kdy měl vysvětlit konečně financování STANu, pořád odmítá odpovídat, kdo jsou tedy ti koncoví majitelé těch firem, kteří sponzorovali kampaň Pirátům a STAN, zamlouvá tenhleten problém. My to ale budeme pořád připomínat, takže takovýmto způsobem, v podstatě podrazácky, přistupuje k tomu, že místo aby sám vysvětlil, má máslo na hlavě, tak ještě odvádí pozornost. Takže to tady naopak je právě rozporováno v tom ústavním rozsudku, že pouze ta hlasovací mašina a aby pokud možno opozice nic neříkala.
Tady se dál píše, že je tady jasně poukázáno na protiústavnost takového vytěsňování parlamentní rozpravy. A naopak se tady v tom rozsudku varuje, že může tento způsob vytěsňování parlamentní debaty v podstatě znamenat omezení základních práv a svobod, a varuje před tím, aby se to nestalo brzy pravidlem a normálním jevem, čemuž právě chtěli ti navrhovatelé svým návrhem zabránit.
Takže to je z mé strany v tuto chvíli všechno. Samozřejmě abych to tady podrobně rozebral, je tady ještě dalších třicet stran. Ale já si myslím ano, někdo říká ne, ale já říkám ano. Jestli ne, tak to máte v rukou. Stáhněte návrh na tento totalitní pandemický zákon. Můžete skrečovat tu mimořádnou schůzi. Znovu říkám, není potřeba ani chodit na mikrofon. Bude tady hlasování o stavu legislativní nouze, takže stačí zmáčknout tlačítko nikoliv ano - chceme legislativní nouzi, zmáčkněte ne! A tím pádem, protože tady zaznamenávám, že už vládní poslanci mnozí chtějí domů, to jste před čtrnácti dny šli v pátek odpoledne domů, to jsme vás tady nachytali na švestkách, že jste tady nebyli v práci a přehlasovali jsme vás v opozici. A pak prý, že nebyla dodržena dohoda. Tady žádná dohoda nebyla, to všichni ví a pak to museli zoufale po těch lžích uznat i vaši poslanci, že tady žádná dohoda nebyla, tak nevím, co to, vy se přece neumíte dohodnout ani jste tady za námi nepřišli.
Takže samozřejmě ano, já souhlasím s tím, že ne, a teď od těch slov musíme přejít k činům. Takže dvě hlasování, jenom to připomenu - legislativní nouze - jestli teda ne říkáte, tak dejme ne. No a samozřejmě pak může být ještě schválení programu a tam bych taky samozřejmě ne. A máme to vyřízený. A vy si to podáte standardně a bude tady probíhat nějaká debata. My nebudeme souhlasit s tím zákonem jako celkem.
Takže toto je v tuto chvíli to, co jsem chtěl zrekapitulovat, abychom si opravdu připomněli to, před čím tady už varuje rozsudek Ústavního soudu. A já bych vás chtěl opravdu znovu požádat, tu vládní koalici těch pěti stran. Máte tady 108... Vlastně vy nemáte 108 poslanců, protože ono je 107, protože pan Farský, který sliboval, že složí mandát, tak asi nemá na letenku nebo co. Máte jich 107, protože pan Farský, to je ten, co podvedl ty voliče. On tady není, on je přece v Americe, ale stále je poslancem, takže čekáme, až se v polovině února dostaví, protože asi nemá na letenku. Takže vás vlastně není 108, vás je 107, protože jeden tady je sice poslancem, říkal, že upřednostní práci poslance na základě koaliční smlouvy Pirátů a STAN, co slíbili voličům, ale on tady není. Není tady ani dnes, protože je v Americe. A v Americe se učí federalizaci Evropské unie, tzn. konec suverenity a samostatnosti České republiky. No a doporučení mu dal i premiér Petr Fiala z ODS. Proto tady říkám konkrétně, že ODS prosazuje úplně neuvěřitelný věci.
Takže děkuji za pozornost a myslím, že jsem tady podrobně rozebral ten ústavní rozměr, že tady dochází podle našeho názoru, že porušujete, že v rozporu jednáte s tím již platným rozsudkem Ústavního soudu. Děkuji za pozornost.
Máte pravdu, že pak už byste mě vlastně neměl žádný důvod přerušit, přestože si myslím, že ten důvod nebyl ani předtím, protože pravda, já jak tady toho mám hodně... Já jsem to hledal, říkal jsem si, kde mám ten správný název. A já ho mám tady.
Takže pojďme zpátky k tomu dalšímu bodu s názvem Umlčování politických oponentů. Tak to je právě to. A já bych rád tady přednesl žádost i vedení Sněmovny, proč to navrhuji, protože bych chtěl tady znova zdůraznit, že my jsme jako SPD nikdy neobstruovali žádný zákon ani v minulém volebním období, na rozdíl od té pětikoalice, kde jsem to bral jako legitimní. Vy jste před chvílí neřídil schůzi. Já jsem řekl, že já jsem nikdy, když jsem v minulém volebním období byl ve vedení Sněmovny, nikomu neskočil do řeči, abych ho přerušil, přestože mnozí z vás za mnou chodili, abych přerušil, já si na to pamatuji. A vzpomeňte, že jsem vám vždycky odpověděl, já to neudělám, protože na mikrofonu je tady to jediné místo, kde by měla být maximální demokracie, když všichni tady zastupují lidi. Vzpomeňte na to, že jsem takhle k tomu přistupoval. A byl bych rád, aby se takhle přistupovalo i k nám, když se ty role obrátily, že zase se můžou někdy obrátit zpátky. To je to, co jsem vám chtěl říct, proč navrhuji ten bod, abychom si tady o tom popovídali na mikrofon - krátce, abychom se tady ubezpečili v tom, že vládní pětikoalice nebude přerušovat opoziční poslance.
My jsme tady v souladu s tou nejlepší politickou kulturou avizovali předem, že máme problém se dvěma zákony, které jsou přímo v rozporu s tím, co si přejí naši voliči - je to korespondenční volba a pandemický zákon. A chtěl jsem tedy, když už jste tady, tak i vám to říct. Omlouvám se, že vás zvu přímo, ale takovým prostřednictvím, když potřebuji oslovit vás, ale nebudu říkat nic špatného -
Já snad mám právo to okomentovat. Ne?
Vážené dámy a pánové, vláda Andreje Babiše v demisi se na poslední chvíli snaží přijít s návrhy, které by zmírnily některé ekonomické dopady. Přitom právě včera hnutí ANO a ta nově nastupující vládní pětikoalice hlasovaly pro takzvanou Zelenou dohodu, stručně řečeno Zelený úděl, který právě přináší to zdražování, které dnes vidíme. Včera jsme tady o tom hlasovali v Poslanecké sněmovně. A jediné hnutí SPD hlasovalo proti tomuto šílenému plánu Evropské unie, který způsobuje /je to jeden z těch důvodů/ dnes lidem zdražování energií a drahé složenky.
Takže hnutí ANO stejně jako nově nastupující vládní pětikoalice na jednu stranu co se týče vůči Bruselu tak servilně kýve, v podstatě principiálně to tak je, a nějaké ústní proklamace, že jakoby chtějí něco měnit, tak to samozřejmě nezabírá a lidé reálně platí ty předražené složenky. Takže to je ten výsledek této nečinnosti.
Takže naposledy včera - tady to mám - hlasovali tady poslanci hnutí ANO a té nastupující vládní pětikoalice, že se hlásí ke klimatickým závazkům obsaženým v té Zelené dohodě Green Deal. Takže, stručně řečeno, se potvrzuje, kdo nebo co je vlastně viníkem toho zdražování pro občany.
Problémem je, že dosavadní premiér Andrej Babiš nepřišel s návrhy řešení jak zabránit zdražování včas v minulém volebním období, kdy šlo ještě zdražování energií nějakým způsobem zabránit. Ba naopak, Andrej Babiš dokonce v Bruselu vloni kývl na šílený plán Evropské unie s názvem Zelený úděl, takzvaný Green Deal, který je jedním z důvodů současného zdražování a kvůli zaspání jeho vlády teď musí občané platit předražené složenky.
Je samozřejmě šílené, že i ta nově nastupující vládní pětikoalice v čele s premiérem Petrem Fialou v tom jejich připravovaném vládním prohlášení také píše, že podporují ten Zelený úděl, ten šílený plán.
Za hnutí SPD říkám, že hnutí SPD samozřejmě prosazuje rozumnou ochranu životního prostředí. O tom žádná, to prosazujeme. Ale ochrana životního prostředí v České republiky by měla probíhat nikoliv na základě termínů určených z Bruselu, ale přece na základě skutečných potřeb občanů České republiky a českých firem, protože situace v každé členské zemi Evropské unie je přece jiná. Takže ne servilně kývat na to, co řeknou v Bruselu, a říkají to tam lidé, kteří často, nebo většinou, nebo v podstatě všichni ani neumějí česky ani tady s námi nežijí, často tady asi ani v životě nebyli, a ti nám tady říkají, jak máme v České republice žít, a přitom ani nevědí, jaké mají naši občané problémy. Takže výsledkem je to zdražení.
Pojďme se ale zamyslet nad celkem, tedy nad tím, o čem jsem tady mluvil už včera. Českou republiku čeká ekonomická a zřejmě i energetická krize. A ještě jenom k tomu řešení. Je potřeba odstoupit od toho šíleného plánu EU s názvem Zelený úděl. To je to řešení. To je systémové řešení, odstoupit od Zeleného údělu, SPD to říká jasně, a budovat vlastní energetickou bezpečnost a soběstačnost. A samozřejmě tím prvním krokem, o kterém už tady SPD hovoří delší dobu a osamoceně, je vystoupit z toho systému Evropské unie o obchodování s emisními povolenkami, prostě vystoupit z něj. Česká vláda by měla na prvním místě mít české občany a zajišťovat naši energetickou bezpečnost a soběstačnost. To je to správné řešení.
Takže v tomto smyslu bychom měli nejenom podpořit Polsko, ale přistoupit také k tomu vystoupení z toho systému. Poláci vždycky v poslední době seberou odvahu a poté, co tu odvahu seberou Poláci, tak premiér Andrej Babiš v demisi, nejlépe po volbách, se potom jakoby přidá. 
To je vždycky ten systém. Takže mezitím jak říkám, už občané platí drahé složenky, zdražují se potraviny, zdražuje se všechno a vždycky se tady přichází s křížkem po funuse. My jsme na to upozorňovali.
Příčin toho, že nás tady čeká, Českou republiku, ekonomická a zřejmě i energetická krize, je vícero. Od ekonomických cyklů, přes covidovou hysterii a následná protiústavní opatření, až po šílené nápady Evropské komise a těch, do v Bruselu vládnou. Nechci být zlý prorok, ale pokud ekonomická krize obletí svět, pak čekejme další vlnu i ekonomických migrantů, za kterou můžou opět ti, kdo v Bruselu podporovali migrační politiku EU, ti, kdo podporují americké agrese a ti, kdo současně podporují ekonomické vysávání třetího světa.
Bohužel některým jedincům nedochází, že pod vývozem takzvané západní demokracie, se skrývá jediné. Systém, ve kterém je vládcem byznys a to byznys ovládaný západního firmami. A nejde jen o drancování přírodních zdrojů surovin, ale také naopak o vývoz vlastních přebytků, který se startuje vývozem západního konzumního stylu. Na tom všem se podíleli a ochotně podílejí naši zástupci jak vlády dosluhující, tak po pravdě i těch, kdo se chystají teprve vládnout. Green Deal a další šílenosti z Bruselu, nebo lockdowny či protiústavní opatření či útoky na suverénní země svolně podporovali zástupci hnutí ANO, koalice Spolu nebo PirSTAN.
Tady bych se ještě zastavil u toho, že jsme teď četli vyjádření nové ministryně pro životní prostředí paní Hubáčkové z KDU-ČSL. A ona dokonce to zdražování energií podporuje. Což mě tedy úplně zaskočilo. No tak, zaskočilo. Mě ta servilnost vůči politice Bruselu u té pětikoalice nezaskočila, ale spíš jsem z toho byl trošku posmutnělý, když myslím na ty naše občany, že místo toho aby ministři hájili peněženky našich občanů, tak oni hájí politiku a nařízení z Bruselu.
Takže je vidět, že s touto pětikoalicí opravdu ti lidé, který se teď zdražují energie - což jsou v podstatě všichni různými formami - tak je nečeká vůbec nic dobrého. Během velmi krátké doby uvidí, že v podstatě ani vláda hnutí ANO v demisi nevyřešila zdražování a nevyřeší ho ani dnes. To je jasné, už to říkám předem a to ještě tady o těch návrzích ani nehlasujeme a nevyřeší ho ani ta pětikoalice. Protože nemají sílu postavit se tomu diktátu Bruselu, jako se o to snaží Poláci. No, tu sílu bychom měli, ale oni nemají odvahu.
Jsme sice malá země, ale nemusíme přece jednat takto jako vazalové a poddaní západních lobbistů. Říká se poturčenec je horší Turka. Jen na protiruských sankcích jsme tratili přes bilion korun. Zatímco Němci vesele a čile s Rusy nejen obchodovali a obchodují, ale vybudovali s nimi společný plynovod Nord Stream. Vzhledem k tomu, že i Němcům bychom v případě odběru z jejich plynovodu museli platit za tranzit, chápu, proč nám chtějí nadiktovat Green Deal a odstavení uhelných elektráren. A nejlépe také těch jaderných. Pak bychom byli skutečně životně závislí na Německu a Rusku a krvavě jim platili za každou kWh a kubík plynu. Mít v Čechách a na Moravě vlastní energii z jádra nebo uhlí je pro Němce jistě zlý sen, když už investovali tolik miliard do Nord Streamu.
Můžu se smát nápadům evropských komisařů zakázat nám Vánoce. Ale nápad zakázat nám soběstačnost v energetice k smíchu není. Už nám zlikvidovali, vážené dámy a pánové, například potravinovou soběstačnost, v základních potravinách. A věřte, že to v případě krizí legrace také není. Pokud lidé nebudou mít na elektřinu nebo na teplo, nebo pokud dokonce nebudou mít elektřinu a teplo, pak to v zimě znamená skutečné ohrožení na životech našich občanů.
My bychom tu primárně neměli debatovat jen o věcech, jako jsou emisní povolenky nebo DPH na energie, ale o systémovém řešení, co dál. Samozřejmě za SPD říkám, že my vždy podporujeme a podpoříme a přicházíme i s návrhy, které přinesou to snížení energie. To bych chtěl avizovat, aby tady někdo nepřekrucoval moje slova. Ale měli bychom se bavit o systémovém řešení, co dál.
Pokud ti šílenci v Bruselu zakážou spalovací motory, znamená to - a všechno k tomu směřuje, jak víme - že spotřeba elektřiny vzroste o násobky, které si dnes ani nelze představit ani vypočítat. Představte si jen zasněženou a ucpanou D1 plnou elektromobilů včetně elektrických kamionů. Jak hodinu stojí a topí elektřinou. Tahle kolona se po hodině už nerozjede.
Debata na DPH za energie ukazuje v nejkřiklavější formě naše otroctví ducha i těla. Pan premiér Babiš a jeho oponenti se místo debaty o vhodnosti či nevhodnosti DPH přetahují o to, zda nám zrušení DPH Evropská komise dovolí nebo ne. Premiér prý suverénní země pan Babiš své oponenty utlouká argumentem, že mu nějaká paní komisařka, eurokomisařka, řekla, že dočasné zrušení DPH ona nevidí jako problém.
Tady se k ekonomické krizi přidružuje i krize naší politické identity a morálky. Jako premiéra suverénní země by ho přece měly zajímat problémy našich občanů, občanů, kteří ho zvolili. Problémy země, které je povinen hájit a zastupovat. Názor nějaké cizinky z Bruselu, která tady s námi ani nežije, ani neumí česky, ať má jakoukoli funkci, je v tomto ohledu přece naprosto nepodstatné. Opět si můžeme brát příklad z toho, jak začali. Sice po malých krůčcích, ale začali postupovat třeba Poláci. Nebo i Maďaři.
Debata o krizi politické a ztrátě národní a státní suverenity je na místě, protože proces běží dál. Nová německá koalice už deklarovala své cíle, kterými jsou nejen federalizace Evropské unie, ale i naprosté podrobení našich zemí Bruselu, potažmo Německu. To například i tím, že se začíná mluvit také o takzvané nadnárodní kandidátce do Europarlamentu. Což by samozřejmě praxi znamenalo definitivní ztrátu jakéhokoliv viditelnějšího zastoupení Čechů a Moravanů v Bruselu.
To, co v minulosti nedokázal Hitler s tanky, umí nyní Němci prosadit pomocí peněz nebo politického vydírání. Ano, tady jde o peníze a ekonomiku. Čím dříve se zbavíme závislosti na evropských dotacích, tím lépe. Než tady někdo začne "vykřikovat" něco pochvalného o dotacích, tak já to dovysvětlím. Bude to lépe pro naši suverenitu i pro naši ekonomiku. Ztráty, které nám přináší podrobenost vůči západním korporacím, nám dotace nikdy nenahradí.
Myslím, že města si umíme opravit za svoje. A jsem si naprosto jistý, že čeští a moravští zemědělci svojí šikovností jsou konkurenceschopní pro celou Evropu. Problém, který mají, dotace neřeší, ale vytváří. To, že jsou němečtí či francouzští producenti v něčem levnější, je dané jednoduše tím, že historicky dostávali a dostávají daleko vyšší dotace, než naši zemědělci. A evropský trh je dotacemi naprosto zdeformovaný a to zcela úmyslně. Protože cíl byl ovládnout naše trhy a vyvážet k nám a samozřejmě likvidovat českou konkurenci. To se ostatně povedlo.
Během devadesátých let byli čeští zemědělci a producenti skutečně masivně likvidováni pomoci evropských směrnic a pokřivených dotací, kdy naši zemědělci dostávali na jednotku násobně méně, než zemědělci ve starých členských zemích. Pokud nějaký náš producent našel díru na trhu, třeba v Rusku, tak následně tu byl opět Brusel se sankcemi a českou firmu v Rusku nahradily německé, případně další západní, firmy, které bez ostychu sankce obchází.
O tom, že Evropská unie je pro nás výhodná, může dnes mluvit opravdu buď neinformovaný nebo zaslepený člověk. Ale to není narážka na politiky ostatních stran tady ve Sněmovně. Protože nějakou kritiku Bruselu, sice opatrnou, ať to bylo v souvislosti s Green Dealem, migrací, či dalšími směrnicemi, začali před volbami vystupovat i politici některých jiných stran.
Jsem rád, vážené kolegyně a kolegové, že konečně už i někteří jiní politici, nejen z SPD, vidí, že Brusel České republice a našim občanům škodí. Teď je potřeba se postavit k problému čelem a říci, co s tím. My se fakticky neshodujeme s ostatními jen v tom, co s tím. Evropskou unii reformovat - říkají ti druzí - nebo z ní vystoupit? 
To je ovšem debata o tom, zda zůstat pod okapem a doufat, že přestane pršet, nebo prostě vystoupit z toho proudu vody, protože v zájmu těch, co Brusel ovládají, není žádný český zájem. Cíl Bruselu je, abychom byli poslušnou montovnou a odbytištěm západního zboží a naší prací podporovali ekonomický i sociální růst západu. Ostatně proto tenkrát zcela z mého pohledu skandálně Špidlova vláda ČSSD tady prosadila tu výjimku pro západní korporace ohledně vyvádění nezdaněných podílů na zisku jim do zahraniční, do daňových rájů. Ostatně to je asi zajímavé téma, teď když jsem šel do práce, když jsem jel do práce, tak zrovna jsem viděl někde titulní článek, jak hnutí STAN dostává peníze z daňových rájů na Kypru. A to by tady také měli vysvětlit, a mně je jedno, kdo to kde jak psal. Já nemám nic společného s iDnesem, já nejsem majitelem iDnesu, to je tady pan Babiš, ale všiml jsem si toho článku, že těm, kteří si hrají na to, že budou nějakým novým větrem, tak jim chodí statisícové až milionové částky z daňových rájů - z firem na Kypru. Proč z Kypru? Proč to schovávají? To by tady měl pan Rakušan vysvětlit, nebo nejlépe pan premiér Fiala by to měl vysvětlit, protože toho tady vidím, a měl by vysvětlit, proč jeho koaliční partneři, nebo je vyzvat k tomu vysvětlení. Vyzvat je k tomu vysvětlení, ať vysvětlí ty peníze, proč dostávají na účet - hnutí STAN - peníze z daňových rájů na Kypru. A schválně to jsou ty menší částky, aby to bylo jako nenápadné, aby se to jakoby schovalo. Ale ono se to neschová.
Ale ono se to u toho hnutí STAN už opakuje, koukám. Je to ta koalice STAN-Piráti. Už se to opakuje, protože po roce, co říkali, že jsou připraveni vládnout a že jsou i personálně a programově připraveni, tak zatím tady nevidíme ani programové prohlášení vlády, přestože ta pětikoalice už říká skoro rok, že chce vládnout, není v tom avizovaném programovém prohlášení zatím to, co prosáklo médii, ani řešení zdražení, to ale občany pálí, to v podstatě pálí úplně všechny, ani tam není řešení situace kolem covidu. Takže znovu ty dvě nejdůležitější věci, které teď v tuto chvíli pálí všechny občany, tak tam chybí.
Ale přes to, že jste říkali, že jste personálně připraveni, a říkal to tady premiér Petr Fiala, předseda STANu Rakušan a další, tak jste naposledy před pár týdny navrhli na ministra nějakého pana Věslava Michalika, o kterém jsme do té doby sice neslyšeli, ale pak už jsme o něm slyšeli, který také posílal hnutí STAN peníze z daňových rájů na Kypru, a tuším, že to bylo až 25 milionů Kč. Spoluzakladel STANu, takže ho všichni dobře znali. Znal ho pan Gazdík, znal ho pan Rakušan, a kandidát na ministra průmyslu posílá normálně peníze z daňových rájů, z Kypru. Proč je neposílá z České republiky? Ze svých českých firem? A už se nikdy nedozvíme, co schovával. A teď jsem se musel pousmát tomu, že prý dostoupil. No, kdyby na to neupozornila média, tak přece neodstoupí, to se ani nepřizná, to je přece úplně jasné. Takže žádná nová politická kultura to není, protože nová politická kultura by byla to, že takového kandidáta hnutí STAN ani nenominuje, když má neprůhledné podnikání v daňových rájích na Kypru. To by byla politická kultura! Takhle v podstatě k žádné změně tady nedochází, k žádnému novému větru.
Takže by bylo dobré, tady bych chtěl vyzvat pana premiéra Petra Fialu, který se na mě kouká, takže to slyší dobře, kýve, zdali by tady vyzval hnutí STAN, aby vysvětlilo transparentně - víte, já vás nevyzývám, pane premiére. Já vás nevyzývám k tomu, abyste jim řekl, aby s vámi nebyli ve vládě, protože to je naivní, protože vy s nimi budete, jste samozřejmě domluveni a vám to nevadí. Vy o tom víte, ale bylo by dobré, kdyby ta veřejnost aspoň - kdybyste vyzval, ať to vysvětlí, nejlépe dnes, je tady plno poslanců za STAN, takže by měli vysvětlit, proč inkasují peníze do jejich hnutí, opakovaně dokonce. Opakovaně, a přes to, že kvůli tomu jim musel odstoupit, nuceně odstoupil, ne sám od sebe, nuceně odstoupil kandidát na ministra průmyslu, tak pokračuje vlastně posílání peněz na účet hnutí STAN z daňových rájů. Takže teď by mělo tedy, podle této logiky by mělo asi dostoupit celé hnutí STAN, když už přiznali, že jim odstupuje ministr, že je to špatně, nebo kandidát na ministra, logicky, takže to přiznali, a teď se ukázalo, že je to celá strana.
Ale tady asi bude dvojí metr tuším, tak už jsme si zvykli, to je, jako když pan Bartoš tady říkal, Piráti říkali, a mají to napsáno v nějakém jejich manuálu, že nesmějí kumulovat funkce. Takže je pro ně nepřípustné, aby byl někdo zároveň ministrem a zároveň poslancem. No, a i předseda Ivan Bartoš hned jak přijde, hned jak se dostane k lizu, hned jak se dostane ke korýtku, k vládnímu korýtku, tak to poruší flagrantně, takže bude zároveň ministrem i poslancem. Proto se jim rozpadá strana, už tam odstoupil místopředseda strany, už odstupují další, protože jsou nespokojeni s tím, jak se tam porušují sliby. Já chápu, že se pan Bartoš bojí složit místo poslance, protože jsou ve vládě páté kolo u vozu. A samozřejmě protože tahleta vláda nebude mít řešení zdražování a už vidíme, že jsou tam i různé neprůhledné transakce, u těch stran, tak logicky jako první se to potom hodí na tu stranu, aby se odvedla pozornost, kterou ta vláda vůbec nepotřebuje, což jsou Piráti se čtyřmi poslanci. Protože vláda má 108 poslanců, takže 104 stačí. Takže Piráti budou obětním beránkem a pan Bartoš to ví, ale silnější je ten pocit, že chce mít v životopisu, že bude ministrem, on by se totiž ocitl úplně bez funkce a bez práce. Proto zkumuloval funkce, kdyby nebyl ministrem a přestalo se dařit, aby měl alespoň poslance. Takže porušil úplně všechno vůči voličům Pirátů, co jim slibovali. Není to žádný nový vítr, naopak jsou to korytáři par excellence, protože proti jejich pravidlům kumulují funkce.
A to ani nemluvím o tom, že se tady vytvořilo pro Piráty jedno místo místopředsedy Sněmovny navíc, a když jsem viděl ty kalkulace, tak je to cca 20 milionů Kč navíc z veřejných rozpočtů za volební období, jenom aby Piráti se čtyřmi poslanci měli také místopředsedu, je to paní Richterová z Pirátů. Je to paní Richterová. Takže je to přesně opak toho, co oni proklamovali. Je to ještě dokonce horší ohledně počtu těch koryt, než to byla ta dosavadní vláda, kterou oni sami přitom kritizovali.
Ale pojďme zpátky k tomu ekonomickému tématu, co tady dneska řešíme, protože pan premiér Petr Fiala, místo aby nám to tady vysvětlil, proč jeho koaliční partner inkasuje peníze z daňových rájů, tak už mezi tím odešel. Možná radši.
Tak, a teď tedy pojďme dál. Cíl Bruselu je, abychom byli především poslušnou montovnou a odbytištěm západního zboží a naší prací podporovali ekonomický, sociální růst západu. I to je důvod, proč od vstupu do Evropské unie se ekonomické rozdíly a rozdíly v životní úrovni obyvatel u nás a v nejvyspělejších západních zemích fakticky nezměnily. Ba naopak, podle mnohých ekonomů, včetně těch západních, se dokonce ještě zvětšily. A tady nemám a nemohu mít za zlé německým nebo francouzským politikům, že Evropu přetvářejí ve svůj prospěch. Je to přece naopak jejich povinnost, pracovat pro blaho jejich občanů, těch svých občanů, a naopak nepracovat pro blaho nějakých Čechů. Kdo toto nechápe, tak je vysloveně naivní, anebo zaprodaný, to je ještě druhá věc. Tuhle povinnost mají čeští politici, ale naši zástupci v Bruselu se jí zcela důsledně nedrží, tu povinnost bojovat za naše občany, nikoli za zájmy Bruselu. Řeči o tom, že tam či onde někdo protestoval, jsou směšná výmluva, to tady slyšíme přesně u toho bodu, který tady navrhuje hnutí ANO. Oni sice, pan premiér Babiš verbálně vždycky někde jakoby něco řekne tady, ale v Bruselu jeho poslanci vždycky hlasují jinak, europoslanci, pamatujeme na tu migraci, když si řekneme konkrétně, třeba eurokomisařka Věra Jourová otevřeně podporuje politiku Evropské unie, Zelený úděl, migraci. Vždyť je za hnutí ANO, vždyť je to jeden z nejvýznamnějších představitelů hnutí ANO, a teď tady máme zároveň bod - tak se domluvte v hnutí ANO, vždyť vaše nejvýznamnější členka v podstatě vůbec, téměř nejvýznamnější po premiérovi, eurokomisařka, možná pozičně ještě víc dokonce, protože ta servilita vůči Bruselu, dokonce bych řekl, že z vašeho pohledu ta eurokomisařka bude ještě výše postavená, tak ona prosazuje přece ty věci, proti kterým vy tady jakoby teď děláte schůzi. 
A jak říkám, podívejme se, kde a jaké české strany v europarlamentu sedí v jakých frakcích. A zda v té jediné, která prosazuje naši národní suverenitu, nebo v těch, co odkývaly Green Deal, kvóty na migranty nebo naopak ignoraci migrace. A to přesně vidíme naši frakci Identita a demokracie v Evropském parlamentu, kde jsou naši europoslanci a oproti tomu vidíme ty jiné frakce, třeba ALDE a podobně, kde je třeba hnutí ANO, které zcela jasně prosazují přesně ten zelený úděl EU, který tady zdražuje ty energie a podobně. Takže kdybyste to mysleli vážně, tak z té frakce vystoupíte a půjdete do jiné frakce. Ať pan premiér Babiš řekne, jak kývala na migrační kvóty nebo na šílené zelené plány jeho paní eurokomisařka Věra Jourová z hnutí ANO. To by bylo dobré tady říct.
Když výše uvedené shrnu, vážené kolegyně a kolegové, měli bychom skutečně začít mluvit o závažných věcech, které nás v příštích měsících čekají od ekonomické a energetické krize až po hrozbu totální ztráty české státní a národní suverenity. Jinak tlak Bruselu na naše definitivní podmanění bude jen zesilovat. A znova mluvím i o těch energiích, i o tom zdražování, které tady dneska probíráme. Tak jako v případě covidové krize jde elitám bohužel nakonec v prvé řadě o moc a o peníze, přesněji o moc peněz.
Znova zdůrazňuji, že my jsme připraveni podpořit jakékoliv i dílčí návrhy proti zdražování energií, ale jsem přesvědčen, a uvidíme to i na té dnešní schůzi, že hnutí ANO tady neprosadí vůbec nic, protože právě přichází teď bohužel populisticky a pokrytecky s křížkem po funuse, protože když to řešit mohli, my jsme tady na to jako jediní upozorňovali, tak to ve vládě neřešili, aby se zalíbili Bruselu. A teď pár dní před tím, než ministři končí, přichází s nějakým bodem, který ve skutečnosti není vůbec schopen to zdražování vyřešit. A uvidíte, protože ta nová vládní pětikoalice si myslím, že pro vaše návrhy hlasovat nebude, to znamená, že se tady stejně vůbec nic nevyřeší.
My rádi podpoříme jakékoliv návrhy, které i dílčím způsobem lidem pomůžou, ale je to výsledek a viníkem toho zdražování, bohužel to musím říct na rovinu, je vláda Andreje Babiše s ČSSD za podpory KSČM, kteří už ovšem ve Sněmovně nejsou. Když jste to v plné síle mohli řešit, měli jste na to čtyři roky, tak jste to prostě neřešili. A je to tak a teď občané mají drahé energie a zdražují se i potraviny. Neřešili jste ani energetickou bezpečnost a soběstačnost, neřešili jste ani potravinovou bezpečnost a soběstačnost. Neřešili jste ani zdražování bytů, abychom mu zabránili. A tohle je výsledek, který ale při pohledu na připravované vládní prohlášení a programy vládní pětikoalice nevyřeší a nebude ani řádně řešit. A uvidíte, že si to tady řekneme za rok, že tady znovu budu stát a lidé budou skřípět zuby dál, jak se jim všechno zdražuje. A vládní pětikoalice se bude za a) vymlouvat na vládu Andreje Babiše a za b) se budou vymlouvat na to, že potřebují mnohem více času, přitom už rok říkají, že jsou připraveni vládnout a nejsou schopni předložit ani pozměňovací návrhy ke státnímu rozpočtu, přitom státní rozpočet už tady připravovala ta dosavadní vláda od léta, takže o tom všichni věděli, už to probíhalo i na rozpočtovém výboru. Takže pozměňovací návrhy mohla mít nová vládní pětikoalice připravené. A kvůli té nové vládní pětikoalici teď nebudou mít nárůst platů hasiči, policisté, pracovníci v sociálních službách a další, protože prostě ta nová vládní pětikoalice není připravena a vzala si jako rukojmí tyto potřebné profese.
To je opravdu neuvěřitelná situace, ale hlavně, že se tady rozšířily počty ministrů z patnácti na tři, na to čas měli, tedy pardon z patnácti na osmnáct, o tři, na to čas měli - ta nová vládní pětikoalice. Hlavně že rozšířili jedno místo místopředsedy Sněmovny za 20 milionů korun z veřejných rozpočtů pro Piráty, kteří mají přitom jenom čtyři poslance. Hlavně že hlasovali, ta nová vládní pětikoalice, v Senátu, ale to hlasovali poslanci hnutí ANO a ČSSD proti zamrazení platů politiků. To je náš návrh, který tady teď leží ve Sněmovně. Teď se na něj už do konce roku nedostane, jak tak koukám. Takže sami sebe nová vládní pětikoalice zabezpečila, ale na občany, na policisty, na hasiče, na pracovníky v sociálních službách, vojáky, ale i učitele a další už nezbývá, protože logicky nezbyl čas na to připravit pozměňovací návrhy ke státnímu rozpočtu, abychom ho mohli projednat ještě letos, jako tomu bývalo zvykem i při nástupu nových vlád, že jsme to stihli. Já si pamatuju, že jsme hlasovali o rozpočtu ještě mezi Vánocemi a Silvestrem. Mezi Vánocemi a Silvestrem jsme hlasovali o rozpočtu. Tady pan poslanec Adamec na mě volá - taky nebyla krize. Ale vždyť už rok říkáte, že jste připraveni vládnout. Tak jste rok spali, nebo co? Rok jste si nevšimli, že je náš rozpočet deficitní? Vždyť jste tady pořád celou dobu vykřikovali, často jste blokovali Sněmovnu místo, abyste tedy připravili ty pozměňovací návrhy, podle vašeho programu, dobře. Jste domluveni na stoosmičce, máte většinu, to je v pořádku. To je prostě demokracie. Takže rok jste se chystali. A teď kvůli vám, že jste nepřipraveni, policisté, hasiči, pracovníci v sociálních službách a další potřebné profese, vojáci, učitelé a další nedostanou přidáno alespoň o ty peníze alá inflace. Takže vy jste tím viníkem.
Do toho samozřejmě ještě chtějí uložit, tato vláda, povinné očkování například dobrovolným hasičům. A to už považuji za úplný vrchol. Děkuju za pozornost. (Potlesk v řadách poslanců SPD.)
Vážené dámy a pánové, já bych chtěl tedy vyzvat nového ministra pana Šalomouna, ať se vyjádří. Nebo neví, nebo je nekompetentní? Tady sedí, my ho vyzýváme opakovaně, ať se vyjádří, zdali to tedy může být v legislativní nouzi, nebo ne. A pane ministře, vy sedíte? Tak já nevím, jestli nás posloucháte, nebo neposloucháte. Běžte na mikrofon teď, tady a hned a řekněte nám, jak to je. Anebo nám pojďte říct, že nevíte. Nebo že si nejste jistý, že se potřebujete poradit. Takže jestli buď tedy jdete hned, nebo vám dám prostor, že si vezmu tři minuty pauzu, abyste se poradil. Protože za vámi byl už pan Michálek, aby vám poradil, to jsme viděli.
Tak ale tady je vážná věc. Za nás říkám, že my jsme pro zamrazení platu politiků. Je tady náš návrh na čtyři roky, do roku 2025. Aby nás tady zase někdo neobviňoval, že tady snad něco protahuje Okamura za SPD. Naopak vy to chcete jenom na pár měsíců, k tomu už jsem říkal. Ale teď se bavíme čistě o té věci. Takže, pane ministře, já tedy jsem vaše jméno nikdy neslyšel, neviděl jsem vás, vidíme se poprvé. Ale určitě by bylo pěkné, kdybyste promluvil. Takže troufáte si na to, abyste nám to tedy tady hned řekl? (Ano.) Ano, pan ministr nemá problém. Tak vidíte, jak moje výzva funguje. Takže já bych dal prostor panu ministrovi, aby nám to tedy sdělil.
Jinak bych si tedy vzal tu pauzu na pár minut, abychom dali prostor, aby se vláda poradila. Protože je vás sice víc, než vás bylo doposud, ale vidíte, že my bychom vám ten prostor rádi dali.
Vážené dámy a pánové, dnes byla svolána mimořádná schůze Sněmovny, aby se projednala pomoc lidem zasaženým rostoucími cenami energií a podporou (podpora?) podnikatelským subjektům v souvislosti s výskytem koronaviru. Za SPD požadujeme, aby vláda pětikoalice Petra Fialy zlevnila lidem elektřinu, energie, pohonné hmoty a potraviny po vzoru Polska, Maďarska a Slovenska. Fialova koalice - ODS, KDU-ČSL, TOP 09, Pirátů a STAN - se k řešení těchto problémů dlouhodobě staví zády. Vláda nepředstavila žádný plán opatření proti inflaci, rostoucím cenám energií a potravin. Vlády Maďarska, Polska a nově také Slovenska přitom byly schopné nalézt včas účinnou pomoc. Polská vláda od 1. února na půl roku zavedla nulovou sazbu DPH pro základní potraviny. Nulovou daňovou sazbu mají navíc od února do července i umělá hnojiva, jejichž cena má také přímý vliv na ceny potravin. V Maďarsku byly dočasně zmrazeny úrokové sazby u hypoték a byly stanoveny stropy cen pohonných hmot a ceny některých základních potravin. Toto je podle SPD cesta, jak pomáhat občanům, aby nemuseli nakupovat v Polsku.
Slušní a pracující občané musí kvůli vládě platit čím dále vyšší daně, ale nepřizpůsobiví i nadále dostávají neadresné sociální dávky téměř na všechno. Tento systém SPD odmítá.
A k tomu je tady dokola a dokola ta otázka, na kterou stále nedostávám odpověď. 
Vláda Petra Fialy je u moci už několik týdnů, ale ve skutečnosti už čtyři měsíce mají ve Sněmovně většinu, takže nikomu z nich nebránilo, jejich poslancům, aby už i před důvěrou vlády podali poslanecké návrhy, a mohli jsme tady probrat už řešení zdražování. Tato vláda ale nepředložila pro občany vůbec nic. Vy nemáte žádné řešení na zdražování energií, potravin a pohonných hmot v České republice. Kvůli vládě Petra Fialy a této pětikoalice, která tady zdržuje zákony, jako je pandemický zákon, a zdržuje občany a zdražuje občanům životy, protože mezitím místo aby vláda řešila zdražování, tak lidem chodí další a další složenky, takže tato vláda se přímou úměrou podílí na tom, že vytahujete lidem peníze z kapes úplně zbytečně. A znovu tady dávám to srovnání s polskou, maďarskou a nově i slovenskou vládou. To znamená, ta neschopnost této vlády jakkoli pomoci lidem vyřešit zdražování, ta už je do očí bijící dokonce i ve srovnání se zeměmi Visegrádské čtyřky, dokonce i se zeměmi v našem regionu.
Vy byste měli říct skutečně úplně upřímně, a já vás k tomu tady už opakovaně vyzývám, měli byste říct, že nechcete řešit zdražování, nechcete pomoci občanům nebo nemáte řešení na zdražování. Ale to je na okamžitou demisi. Protože lidé nemají čas čekat na nějakou neschopnou vládu, která dokonce nemá ani podporu u svých vlastních senátorů v Senátu. Takže vůbec dokonce není jisté, jestli vy dokážete prosazovat své vlastní návrhy.
Viděli jsme to tady dneska ráno, kdy kolem třetí hodiny ráno jsme měli hlasovat o vládním pandemickém zákonu, který vy jste předložili v legislativní nouzi, to znamená, řekli jste, že na něj spěcháte, to znamená i za cenu protiústavního jednání v legislativní nouzi jste to předložili. No a když se mělo dneska ráno konečně hlasovat ve tři hodiny, tak jste zjistili, že nemáte dostatek vašich vládních poslanců na to, abyste přehlasovali senátní veto. Bylo vás tady 97 a potřebovali jste 101 poslanců na přehlasování senátního veta. A vy jste je tady neměli. To znamená, to je neuvěřitelná blamáž, protože vaši poslanci vládní prostě nepřišli do práce. Už se to stalo podruhé. To znamená, vy tak prodražujete to fungování Sněmovny, to je úplně neuvěřitelná situace, že vy předložíte zákon v legislativní nouzi a pak, když přijde po x hodinách na hlasování, tak o něm nemůžeme hlasovat, protože vaši poslanci nepřišli do práce a zjistili jste, že tady nemáte tu potřebnou většinu 101, a proto jste tady navrhli odložení hlasování až na pátek v jednu hodinu. Problém bylo to - já jsem tady navrhl, aby se o tom pandemickém zákonu hlasovalo podle plánu. Hned. Aby se o tom hlasovalo hned, ale vy jste hned hlasovat nechtěli. Takže jestli tady na mě bude někdo reagovat, tak to zase budou lži na lži a výmluvy na výmluvy, protože já jsem navrhl hlasovat hned, hlasovat se mohlo hned, ale vy jste hned hlasovat nechtěli, protože jste tady neměli dostatek poslanců.
No a podobně je to s tím zdražováním, podobně je to s řešením cen energií, potravin a pohonných hmot. Je to další selhání na selhání a tvrdě na to doplácí všichni občané. Ovšem tragédie je, že na to kvůli vaší vládě doplácí i voliči SPD, kteří na tuhle neschopnost vaši vyřešit cokoli pro občany České republiky, už toho začínají mít dost. Už toho začínají mít dost.
A já bych chtěl opravdu z tohohle pohledu připomenout, že pan premiér Petr Fiala slíbil v médiích v prosinci, že do konce prosince představíte plán na vyřešení zdražování energií v České republice. Vaše vláda nepředstavila nic. Máme polovinu února, dva měsíce utekly, vám to vyhovuje, protože kvůli této pětikoalici jste si navýšili platy politiků o šest procent, no tak kam byste pospíchali? Problém je, že občanům životy pouze zdražujete. Přichází jim drahé složenky za elektriku, za plyn, ale pomoc není žádná. Nic. A místo toho tady aby vládní koalice řešila zdražování, a vyřešila ho hlavně, vyřešila to zdražování, jako ke konkrétním krokům už přistupují, jak jsem říkal, země kolem nás, tak místo toho tady jako prioritu protlačujete pandemický zákon. Ale když mělo přijít na hlasování, tak jste zase nepřišli do práce, zase, opakovaně, protože už se to opakovalo u stavebního zákona, kdy to bylo v pátek odpoledne, všichni si na to pamatujeme, v lednu, a protože vaši poslanci vaší pětikoalice už jeli domů, tak vás tady bylo málo a opozice vás přehlasovala. Vy vůbec nechcete pracovat. Vy jste prostě, vaši vládní poslanci šli spinkat, hezky se vyhajat, asi se vyhajají a vyspinkají až v pátek 13 hodin, takže ten váš zákon, který vy protlačujete v legislativní nouzi, tak najednou už nepospíchá ten váš zákon, najednou už nemáte spěch, takže se klidně může hlasovat za dva dny v uvozovkách nebo za den, protože prostě vaši poslanci tady nejsou, už chtěli jít domů. Takže to je opravdu otřesná záležitost. Otřesná záležitost.
A k tomu, jakým způsobem vy tady prodražujete tu práci Sněmovny. Vy totiž neprodražujete jenom práci Sněmovny (od koaličních poslanců se ozývá volání, bouchání do lavic, potlesk), vy prodražujete práci všem občanům České republiky. No, ano, tleskáte tomu, že jste udělali jedno místo místopředsedy Sněmovny navíc za 20 milionů korun za volební období? To přece ví celá republika, že prodražujete práci Sněmovny. (Hluk a potlesk od poslanců koalice.) Není to náhodou tím?
Vážené dámy a pánové, hnutí SPD vládu koalice SPOLU, tedy ODS, KDU-ČSL a TOP 09 a Pirátů a STAN při hlasování nepodpoří. Tato vláda zatím nenabídla žádná konkrétní řešení, jak vyřešit drakonické zdražování energií, rostoucí ceny potravin, či jak podpořit výstavbu dostupného bydlení. Navíc není schválen státní rozpočet na letošní rok a jsme v rozpočtovém provizoriu. Přestože nová vláda pětikoalice už rok říká, jak je připravena vládnout, skutek utek, sliby chyby. Naši důvěru nemůže mít Fialova vláda i z dalšího důvodu. Je to ideologie, kterou tato vláda prosazuje a kterou vtělila i do svého programového prohlášení. Tím je osekávání české svrchovanosti a ještě větší podřízenost Bruselu v otázkách politiky a ekonomiky. A ještě větší podřízenost ve vztahu k Washingtonu v oblasti vojenské.
Je třeba říct, že tak lokajský vztah k Bruselu a NATO má jen málokterá země. A závazek vlády toto lokajství ještě víc posílit vede jen k otázce, kam až lze vlastně lézt. Když už v té zadní části Bruselu dávno jsme a teď se nová vláda cpe zřejmě až do krku. Tak nějak vám, vážení kolegové nedochází, že nejde jen o ideologii, o to, kdo má koho rád, či ne. Jde o byznys. A Západ ho dělá bez ohledu na sankce. Nebo dokonce bez ohledu na to, zda je někde nějaká totalita. Vlastně nenajdeme diktátora či masového vraha, se kterým by USA a Západ neobchodovaly. Od Hitlera, přes Pinocheta až po Saddáma nebo dnes po arabské šejky nebo dokonce islamistické teroristy, pro které jsou právo nebo svoboda čiré šílenství.
Nová vláda Petra Fialy ve většině zastává to nejhorší, co Brusel a jeho ideologové v Evropě prosazují. Omlouvám se jednotlivcům, kteří minimálně s některými hrozbami z Bruselu nesouhlasí. V tuto chvíli to je primárně energetická diktatura ve prospěch předvybrané ekonomické lobby, je to tlak na federalizaci Evropské unie spojené s definitivní ztrátou dnes alespoň předstírané svrchovanosti národních zemí. Je to šílený plán na likvidaci evropských národů a evropské kultury spojený s několik desítek let trvající tolerancí a podporou migrace kulturně nepřátelských migrantů, a to legální i nelegální.
Tato vláda je v mezinárodní politice esencí vlastizrady. To, dámy a pánové, neberte jako nějaký rétorický výkřik. Ano, vlastizrady se tu mnozí dopouštějí ve smyslu skutečné podstaty pojmu vlastizrada. Dovolte mi, abych ocitoval platný trestní zákoník, § 315, kde je popsán trestný čin zneužití zastupování státu a mezinárodní organizace, kterého se dopustí ten, kdo zneužije svou pravomoc - a nyní cituji trestní zákoník - V úmyslu zničit samostatnost České republiky, ač je pověřen zastupovat Českou republiku nebo mezinárodní organizaci, jejíž je Česká republika členem - konec citátu § 315 platného trestního zákoníku. A doplním, že i příprava tohoto trestného činu je podle platných zákonů trestná. Čili každé přepouštění pravomocí jakékoli cizí mocnosti, tedy i Bruselu, jakákoli propagace, aby se Česká republika vzdala svrchovanosti ve prospěch federální Evropské unie, je trestným činem. 
A k tomu federální se ještě vrátím.
A v souvislosti s touto činností vlády ve prospěch cizích vlád se plynule dostáváme k personálnímu obsazení vlády. Premiér Petr Fiala - jako čelný funkcionář panevropské unie po boku předáka Sudetoněmeckého landsmanšaftu a nepřítele národních zájmů České republiky Bernda Posselta a Otto von Habsburga - masivně prosazoval takzvanou Panevropu, tedy Evropu jako federace, ve které již není místo pro národní státy. Ideovým i faktickým otcem zakladatelem takzvaného Panevropského hnutí byl ve 20. letech minulého století rakouský šlechtic Richard Coudenhove-Kalergi. Socha tohoto pána zdobí průčelí Evropského parlamentu, protože Kalergi je duchovní otec bruselské byrokracie. Stojí za to zmínit dva jeho citáty, které osvětlí postoj jeho, ale i jeho dědiců k demokracii a evropským národům. K demokracii řekl, cituji: "Současná epocha demokracie je pouze mezidobí mezi dvěma velkými aristokratickými epochami - feudální aristokracií meče a sociální aristokracií ducha. Feudální aristokracie upadá. Intelektuální aristokracie nastupuje. Mezidobí se nazývá demokracií, ale ve skutečnosti dominuje pseudoaristokracie peněz." Konec jeho citátu a toho, co podporuje premiér Petr Fiala.
Kalergi přesně pojmenoval cíle i touhy všech probruselských elit. A je nám také jasné, proč probruselské elity, jedno z jaké partaje, svorně odmítají demokracii, tedy systém, ve kterém občané přímo kontrolují vládu prostřednictvím lidového hlasování, neboli referend. Referendum - to je to slovo, které v programovém prohlášení Fialovy vlády nenajdete. Najdete tam cíl vyhlásit národního ptáka. Najdete tam cíl prosadit větší a účinnější cenzuru na internetu. Ale cíl prosadit v České republice demokracii a spravedlnost, to nikoho ve vládě zjevně nezajímá.
Tady bych připomněl, že SPD tady jako jediná strana dlouhodobě demokracii prosazuje. Chceme zákon o referendu. Chceme přímou volbu a odvolatelnost politiků. A také je v poslaneckém klubu SPD jediný poslanec z celého parlamentu, který je signatářem Charty 77, a v poslaneckém klubu SPD je jediný poslanec z celého parlamentu, který je disidentem a politickým vězněm, který byl do roku 1989 zavřený ve vězení za názory na 2,5 roku, a je to náš poslanec Jaroslav Bašta. Statečný člověk, který skutečně bojoval za svobodu a demokracii, nikoli jako tady ti pseudodemokraté, kteří dělali v té době..., možná nebyli ani na světě, nebo jsme byli dětmi. Ale my máme mezi našimi poslanci skutečného bojovníka za svobodu, který byl za to za totality ve vězení na 2,5 roku. A Jaroslav Bašta, když s ním mluvím, nestačí zírat. A také dneska vystoupí. Nestačí zírat, kam to tady dotáhli tihleti pseudodemokraté. Nestačí zírat, za co on bojoval hrdinně a statečně, za co byl ve vězení a kam dneska ta pseudodemokracie dochází v tomhle tom vašem podání takzvaných liberálních demokratů. Omezují se svobody. Cenzura. Šikana. A to je to, kam vy to dneska směřujete.
A je opravdu ostuda, že tady člověk jako předsedkyně Sněmovny Pekarová Adamová, ta tady... Vystrnadili jste SPD z vedoucích orgánů Sněmovny. Přitom my tady máme v našich řadách mimo jiné jediného poslance, který hrdinně byl ve vězení, je disident a byl signatářem Charty 77. Je to hnus. Hnus, co tady předvádíte. Vy, kteří jste nebyli ani ve vězení ani jste nepodepsali Chartu. Co jste dělali do té doby? (Reakce ve vládní lavici.) Vysvětlete to tady. Zpovídejte se tady. Vysvětlete to Jaroslavu Baštovi. Je to ostuda. Ostuda, jak vy se tady chováte. (Hluk v sále.)
Vážené dámy a pánové, já bych chtěl navrhnout jako první bod schůze dnešního programu Poslanecké sněmovny zřízení vyšetřovací komise dle § 48 odst. 1 jednacího řádu Poslanecké sněmovny s tímto názvem: Vyšetření financování hnutí STAN.
Máme zde a přiložím tady panu místopředsedovi podpisovou listinu jménem poslaneckého klubu hnutí ANO a poslaneckého klubu SPD. A ty důvody k tomu svolání té vyšetřovací komise na vyšetření financování hnutí ANO jsou následující.
Za prvé je potřeba vyšetřit, kdo jsou koncoví vlastníci společností, které zaslali sponzorské dary hnutí ANO v časovém období od 1. 1. 2017 do 10. 1. 2022.
Za druhé je potřeba vyšetřit majetkovou strukturu a původ společností, které zaslaly sponzorské dary hnutí STAN v časovém období od 1. 1. 2017 do 10. 1. 2022.
Za třetí je potřeba vyšetřit, zda veškeré sponzorské dary poskytnuté v časovém období od 1. 1. 2017 do 10. 1. 2022 byly řádně zdaněny.
Za čtvrté je potřeba vyšetřit, zda veškeré sponzorské dary poskytnuté v časovém období od 1. 1. 2017 do 10. 1. 2022 byly poskytnuty hnutí STAN v souladu se zákonem. Takže to je náš návrh, jak jsem říkal, mám tady u sebe podpisové archy již podepsané poslanci hnutí ANO a hnutí SPD, jsme tady dvě opoziční strany. A jak jsem říkal, tak včera, když jsme se snažili na toto téma realizovat mimořádnou schůzi, tak bohužel předseda hnutí STAN Vít Rakušan, zároveň ministr vnitra, neodpověděl na ty základní otázky, a to, kdo je koncovým majitelem, tedy těmi fyzickými osobami, které vlastní ty firmy, propojené na daňové ráje na Kypr, které jsou sponzorem hnutí STAN.
Dále nám tady nerozkryl tu majetkovou strukturu těch firem, které sponzorují hnutí STAN. Došlo tady k zajímavé situaci, kdy včera přes den jejich koaliční partner Ivan Bartoš, předseda Pirátů, vyzval Víta Rakušana z hnutí STAN, že - cituji: Musí vysvětlit své financování. A já jsem se tady ptal před tím hlasováním o důvěře vládě včera, zdali tedy Vít Rakušan svému kolegovi vysvětlil to financování hnutí STAN. A ptali se Ivana Bartoše i média na tiskové konferenci po důvěře vládě. A Ivan Bartoš řekl, že mu Vít Rakušan nic nevysvětlil, a najednou mluvil o budoucím čase, že by mu to měl vysvětlit někdy v budoucnu. Takže Piráti servilně a zoufale zdvihli ruku pro důvěru vládě, aniž byl naplněn požadavek, který v ten samý den předseda Pirátů vznesl vůči svému koaličnímu partneru Vítu Rakušanovi.
Takže opravdu to, jak Piráti přestali žádat už transparentnost výměnou za koryta, to je úplně ukázkový případ ten včerejšek. A ten, kdo si myslel, že snad tam dochází k nějakému obratu, žádný obrat tam není, a je to opravdu zoufalé, ale to už není můj boj, to už je boj Pirátů. Takže to je ten první bod ta vyšetřovací komise. A teď je důležité, aby to bylo schváleno. Tady bych rád zdůraznil, i pro diváky, že to, když by ta vyšetřovací komise, jestli bude schválena nebo ne, záleží na hlasech vládní koalice. Protože vládní koalice tady má 108, to znamená, jestli vládní koalice poslanci hnutí STAN, ODS, TOP 09, KDU-ČSL a Pirátů budou hlasovat proti zřízení vyšetřovací komise, tak žádná vyšetřovací komise nebude a občané a veřejnost nebudou vědět, nebudou vědět ohledně toho, kdo a jak financuje hnutí STAN z nějakých skrytých firem.
Já doufám, že poslanci hnutí STAN, protože jsem se koukal, že mezi poslanci z hnutí STAN je řada starostů malých obcí, které mají třeba 600 obyvatel, 700 obyvatel, 800 obyvatel a blíží se komunální volby. Tak já samozřejmě jsem se na to koukal kdo a jak, takže snad nebo doufám, že tito starostové těch nejmenších obcí, kteří se skutečně, když se vrátí domů, tak se budou procházet mezi občany - já jsem se díval přesně, kdo to je, z jakých obcí, jak se jmenují ti starostové, kteří jsou teď zároveň poslanci, abych měl přehled, tak já doufám, že tito starostové malých obcí, ale jmenovat je tady nebudu, ale určitě se budeme tázat na to v budoucnu, zdali se dokážou postavit občanům a podívat se jim do očí, když jsou poslanci za hnutí, které je financováno bůh ví odkud, směrem napojených na daňové ráje a oni sami nežádají tu transparentnost? 
Oni sami, tito starostové, se neptají vedení hnutí STAN a Víta Rakušana, je jim to evidentně jedno, kdo a jak je financuje? Já si myslím, že by to před občany měli vysvětlovat. Já o tom právě proto hovořím, aby se i občané na těchto obcích začali ptát svých poslanců za STAN, jak to tedy je, aby jim to začali vysvětlovat.
Takže to je ten bod, který navrhuji. Je to jménem hnutí ANO a SPD. Navrhuji ho jako první bod.
Pak tady mám ještě druhý mimořádný bod, návrh, za hnutí SPD. My navrhujeme zařadit jako druhý bod na dnešní schůzi Poslanecké sněmovny bod s názvem Diskuse o zrušení pasáže vyhlášky o povinném covid očkování. Jak víme, tak ministr zdravotnictví Vlastimil Válek sliboval před volbami, že bude proti povinnému covid očkování, ale poté, co se stal ministrem, odmítá Fialova vláda vyhlášku o povinném očkování zrušit. Je to takový podraz na voliče, protože je tady obrovské množství občanů České republiky /já také nejsem očkován, ale nechci mluvit o sobě/, je nás opravdu mnoho a mnoho. Je to více než 30 % občanů České republiky, milióny občanů České republiky, kteří nejsou očkováni. A ne v našem případě protože jsme - my nejsme proti očkování SPD, my nejsme proti. My jsme pro tu dobrovolnost. O to tady jde v případě covid očkování. Mluvíme o covid očkování.
Ministr zdravotnictví Válek říkal před volbami zde ve Sněmovně o tehdejší situaci před rokem, že v té vyhlášce je velmi správné, že to očkování je nepovinné. Cituji: Kdyby bylo povinné, tak budu první, který se tady připoutá od pasu nahoru nahý před tady tuto Sněmovnu a nepustím sem ministra. Konec citátu tehdejšího poslance Vlastimila Válka předtím než se dostal do vlády a stal se ministrem.
Takže tady - já opravdu - je neuvěřitelné, jak se ta pětikoaliční vláda Petra Fialy nestydí takhle obelhat lidi, protože tu pasáž vyhlášky o povinném očkování odmítáte zrušit. Navzdory předvolebním slibům jste vy ani vláda neudělali nic pro obnovení protiústavně omezených svobod občanů této země a proti rostoucí diskriminaci.
Zde bych rád připomněl, že hnutí SPD minulý týden v pondělí zveřejnilo na našich stránkách vzor dopisu ombudsmanovi, aby občané mohli posílat ombudsmanovi žádosti o podání ústavní stížnosti proti pasáži vyhlášky o povinném covid očkování. A tady bych chtěl poděkovat občanům, že jich tisíce a tisíce i podle vyjádření pana ombudsmana Stanislava Křečka tak jich poslalo vzor toho dopisu, který je ke stažení zdarma, zdarma je ke stažení na webových stránkách SPD www.spd.cz, no a výsledek se nám povedl, hnutí SPD, že na základě této naší iniciativy už ombudsman Stanislav Křeček, se kterým jsem mluvil minulý týden v pondělí a právě proto jsem se informoval, za jakých podmínek by tu ústavní stížnost podal proti té pasáži vyhlášky o povinném covid očkování, že covid očkování by podle našeho názoru mělo být dobrovolné, nikoliv povinné, tak už tu ústavní stížnost podal. Takže během týdne se SPD podařil konkrétní krok pro více než tři milióny občanů České republiky. Jsem rád, že to tady takhle můžu říct a chci poděkovat jak panu ombudsmanovi, tak chci poděkovat těm mnoha tisícům českých občanů, kteří si ten dopis stáhli, vyplnili a poslali ho do Brna na ombudsmana.
Samozřejmě, jak už jsem říkal, tak hnutí SPD - to už jsem tady říkal v minulosti - se pokoušelo podat ústavní stížnost samostatně, protože jak víte, ústavní stížnost v této věci můžou podat pouze čtyři subjekty, buď 25 poslanců, 10 senátorů, ombudsman nebo vláda. Začnu odzadu. Tak vláda ji pochopitelně podat nechce, protože Fialova vláda sama nechce zrušit tu vyhlášku o povinném očkování, kterou ovšem zavedla Babišova vláda, s tím jsme také nesouhlasili. No, my nejsme tady v Senátu, jako poslanecký klub SPD máme 20 poslanců, takže nám chybí 5 poslanců. Vyzvali jsme, zdali by pět poslanců, pět podpisů, nedodali poslanci jiných politických stran. Nechtějí, protože vy prosazujete povinné covid očkování, všichni kromě SPD, takže nám nezbylo než se obrátit na ombudsmana. To se nám povedlo a ombudsman tu ústavní stížnost už podal. Takže konkrétní výsledek činnosti SPD v této věci pro milióny českých občanů.
Teď je důležité, aby Ústavní soud rozhodl a abychom vytvořili tlak. To znamená, i kdyby teď v polovině února, jak říkal ministr Válek, se ta pětikoaliční vláda rozhodla zrušit tu pasáž vyhlášky o povinném očkování, tak jsem rád, že to je díky SPD, že jsme konečně vytvořili tlak. Bude to naše zásluha, protože když jsem byl v Partii na Primě tváří v tvář ministru zdravotnictví Válkovi a tázal jsem se ho na to, tak zrušit vyhlášku nechtěl. Takže vláda nechce, vytvoříme tlak a doufám, že to tímto způsobem dopadne. No, a my nesouhlasíme s tím, aby bylo zaváděno povinné covid očkování pro skupiny 60+ a pro vybrané profesní skupiny.
Nechápu, jak někdo může zavádět povinné covid očkování vůči dobrovolným hasičům. A tady se chci zeptat právě těch starostů za hnutí STAN, kteří jsou starosty obcí, kde je /koukal jsem se tam/ 600 obyvatel, 800, 900, 1000, 1200 obyvatel. Vy se opravdu dokážete podívat do tváře, poslanci hnutí STAN, na příkaz těchto malých obcí vašim dobrovolným hasičům, když souhlasíte s jejich povinným covid očkováním? No, to mi připadá tedy opravdu hodně šílené. A je to potřeba pojmenovat, že právě mezi poslanci hnutí STAN jsou starostové těchto malých obcí a je potřeba říct, že oni tady podporují tím, že nebudou hlasovat pro zařazení našeho bodu, pro zařazení bodu SPD, abychom tady diskutovali, abychom přijali usnesení ve znění, které navrhuje SPD. Já ho přečtu: Poslanecká sněmovna ukládá ministru zdravotnictví Vlastimilu Válkovi, aby s okamžitou platností zrušil pasáž vyhlášky o povinném covid očkování.
My k tomu nechceme dlouho řečnit, k tomuhle bodu. Je jenom potřeba, aby hlasy vládní koalice včetně poslanců a starostů za hnutí STAN, kteří jsou tady v sále, aby ten bod teď prošel, abychom hlasovali o tomto usnesení. Může to trvat tři minuty. Ale jestli to poslanci vládní koalice včetně těch starostů za hnutí STAN, starostů z malých obcí, zablokují, tak to znamená podporu povinného covid očkování i pro dobrovolné hasiče, které máte na malých obcích. Takže toto bych chtěl zdůraznit a budu to zdůrazňovat neustále až do komunálních voleb. Pochopitelně, protože to je samozřejmě jasné stanovisko v takovém případě a je potřeba to tím hlasováním ukázat.
O to tady jde. Jak jsem říkal, bod jedna, bod dvě. Já tady předám panu předsedajícímu - pane předsedající, já vám tady předám ty podepsané archy. Máme to tady ve sněmovním dokumentu, abyste to měl k dispozici, že to navrhuji už na základě těch podpisů, máme těch 40 podpisů. (Od mikrofonu poslanec nedosáhne k předsedajícímu, s předáním archů pomáhá premiér Fiala.) Děkuji panu premiérovi za pomoc.
Děkuji za pozornost.
Tak pojďme teď dál, ne? Pojďme dál.
Ne, na ministra mám podle jednacího řádu právo mluvit přímo.
No tak já navrhuji protinávrh, aby se hlasovalo okamžitě, protože vy nám chcete říct, že vy to předkládáte v legislativní nouzi, nemáte tady 101 poslanců, (Hlasitý potlesk zleva.) nemáte tady 101 poslanců. A proto máme teď odkládat hlasování? Vždyť to je totální blamáž, co předvádíte. Hlasovat by se mělo okamžitě a žádné odkládání. Takže my tady o tom jednáme, je tady celá Poslanecká sněmovna a vládní koalice nemá tady 101 poslanců, aby přehlasovala veto Senátu? (Opět hlasitý potlesk zleva.) Vždyť to je totální fiasko. To je totální fiasko téhle pětikoalice Petra Fialy. To znamená, já dám protinávrh, abychom hlasovali teď okamžitě tak, jak by se mělo prostě hlasovat a jak bylo v plánu. A nic by se odkládat nemělo. Prosím?
Počkejte. Vy mě nemůžete přerušit. Já kontinuálně mluvím a vy mě nemůžete přerušit při mluvení. (Mluví stále při vypnutém mikrofonu.) Tu pauzu jste vyhlásil vy a já kontinuálně mluvím. No, jasně že jo.
Takže já bych ještě navrhl další bod. To se týká kumulace funkcí pana poslance Bartoše. Pana ministra Bartoše, ano. Jo, jo, vy jste akorát přišel, aha, tak super. Ale to je náhodička tedy. To je náhodička. No tak ostatně, pane ministře Bartoši, ono je to pořád dokola s vámi, takže vy už asi tušíte, jaký bod tady navrhnu. A je to bod, který jste minule mi tady zamítli. A mě to překvapilo. Protože je to bod s názvem Kumulace funkcí předsedy Pirátů Ivana Bartoše. A já opravdu musím tady říct, že prostě já se vás tady opakovaně ptám, pane ministře Bartoši, proč tedy porušujete ten váš kodex Pirátů. A v podstatě se dá říct, že natvrdo, v podstatě se dá říct, že natvrdo, (Poslanec Radim Fiala přináší k řečništi složku. Ohlasy ze sálu.) ne, ne, ne, munice mám dost nebojte. My nejsme Piráti, abychom vytvářeli složky na lidi, to je v pořádku. Takže já chci jenom říct, že pojďme k tomu bodu. Já se potřebuji držet jednacího řádu tady. Já se tady celou dobu držím jednacího řádu a chci navrhovat body.
Takže, předseda Pirátů Ivan Bartoš si nedá říct a nadále natvrdo podvádí voliče a v rozporu s kodexem Pirátů kumuluje tři funkce najednou. Je poslancem, ministrem a místopředsedou vlády. (Ministr Bartoš: Ještě předsedou strany. Ministryně Černochová: Předsedou strany jste zapomněl.) Já jsem nic nezapomněl.
Vážené dámy a pánové, na titulních stranách se právě objevila zpráva, že hnutí STAN sponzorují firmy stíhaného muže a 1. vicepremiér a ministr vnitra Rakušan říká, že peníze nevrátí. Takže my si myslíme, že je potřeba, aby nejprve proběhla mimořádná schůze, která je svolána od 9 hodin, protože ministr vnitra Vít Rakušan a hlavně premiér Petr Fiala musí vysvětlit, musí vysvětlit to neprůhledné financování hnutí STAN z daňových rájů.
Předsedkyně Sněmovny Markéta Pekarová Adamová po domluvě s touhletou pětikoalicí... No, chtěl bych použít jiné slovo, ale budu slušný poté, co to tady čteme... Tak svolali jste záměrně tu naši mimořádnou schůzi, chtěli jste ji svolat po hlasování o důvěře vládě, protože jste se báli to vysvětlovat před tou důvěrou. Nechtěli jste tyhle skandální informace ohledně hnutí STAN. A jde to jedno za druhým. Neprůhledné financování, financování - sponzoring od stíhaných lidí, pan Farský podvedl voliče v rozporu s koaliční smlouvou Pirátů a STAN, kterou jste slibovali voličům před volbami. Tak jste to schválně svolali až po hlasování, které mělo proběhnout. Ale tohleto přece nejde. My nemůžeme přece hlasovat o takovéto vládě, kde 1. vicepremiér, ministr vnitra, říká, že odmítá vrátit peníze z firem, které sponzorují jeho hnutí, firem stíhaného muže.
Takže podle našeho názoru Vít Rakušan nemůže být ministrem vnitra a nemůže být ani vicepremiérem této vlády. Pane premiére, vy byste měl vyzvat k odstoupení, k demisi ministra vnitra Rakušana a předsedu STANu. A navrhněte tam klidně někoho jiného. Ale tento člověk ve vládě být přece nemůže.
A my jsme právě iniciovali společně, SPD a hnutí ANO, protože my máme už dvacet podpisů poslanců, je jich potřeba čtyřicet, takže společně je to svoláno, mimořádnou schůzi k neprůhlednému financování STAN. Protože se znovu a znovu potvrzuje, že hnutí STAN je financováno prostřednictvím nejenom podivných kyperských fondů s nejasnými koncovými majiteli - a Vít Rakušan odmítá říct, kdo jsou ti koncoví majitelé firem, ale dokonce firem stíhaného muže. A je potřeba tuto záležitost vysvětlit. Vy si tady nemůžete prostě prohlasovat na sílu důvěru vaší vládě sami sobě, když tady probíhají takto skandální informace. A netýká se to, jak už vidíme, jenom toho vašeho kandidáta na ministra průmyslu a obchodu Věslava Michalíka za STAN, s jehož jménem je mimo jiné neprůhledné financování spojeno a kterého jste po vlně kritiky stáhli, protože to neuměl vysvětlit, tak jste ho stáhli z nominace na ministra, nicméně jako náměstek středočeské hejtmanky nadále zůstává, ta hejtmanka je za hnutí STAN!
Takže my si skutečně myslíme, že je potřeba projednat nejprve to vaše financování. Takže si bereme dvě hodiny pauzu na to, abychom i vám dali prostor, abyste si rozmysleli ty vaše argumenty a vysvětlení. A tím pádem víceméně plynule přejdeme do té mimořádné schůze - a je to kvůli tomu, že je potřeba nejdřív vyjasnit to vaše financování. Vyjasněte to, postavte se k tomu čelem a Vít Rakušan nemůže být ministrem vnitra! To je tak flagrantní střet zájmů. Na koho mám dávat interpelaci tedy? Normálně bych dal interpelaci na ministra vnitra ohledně financování STAN. Takže vy mi budete sám odpovídat jako ministr vnitra na interpelaci ohledně vašeho financování? To je tak neuvěřitelný střet zájmů, že to snad není vůbec možný!
Takže já jsem svůj návrh řekl a uvidíme se tedy za dvě hodiny. Mimochodem upozorňuji, že jsem se poradil s organizačním odborem a hlasování o důvěře vládě, protože je po jménech, nelze přerušovat, tzn. nelze zahájit to hlasování a přerušit ho. Takže na to jenom upozorňuji. Děkuji.
Tak já myslím, že výsledek posledních dvou schůzí Poslanecké sněmovny v letošním roce je jasný. Nová nastupující pětikoalice nemá žádné řešení pro občany na vyřešení zdražování energií. (Potlesk z lavic SPD a ANO.) Protože včera jsem tady navrhoval vstřícně pouze diskusní bod, abychom diskutovali řešení zdražování, inflace a přicházející energetická krize v České republice. Hlasy nové vládní pětikoalice, což je potřeba říci, kdo to je, je to ODS, TOP 09, STAN, KDU-ČSL a Piráti, ale i hlasy poslanců hnutí ANO - tento náš bod byl zamítnut. Proto jsme dali politicky tu nejměkčí možnou variantu - diskusi nad řešeními, abyste aspoň nějaká řešení měli příležitost nabídnout. I to jste zamítli.
A dnes, když tady byla druhá příležitost, abychom diskutovali vaše návrhy na vyřešení zdražení občanů, kterým teď každý měsíc chodí složenky, statisíce, miliony, občané jsou zoufalí, hrozí i padání do dluhových pastí, do exekucí a podobně, protože nemají na ty drahé energie a nemají peníze, tak vy jste to znova vašimi hlasy této nové nastupující vládní pětikoalice v čele s premiérem Petrem Fialou - ten tady teď klopí zrak a má hlavu dolu. (Petr Fiala sedí v první lavici.) To se ani nedivím. (Smích v sále. Potlesk z lavic SPD a ANO.) Teď pokyvujete, že tedy nemáte řešení asi. Dobře.
Ale já chci říci, že to opravdu je vážná věc. Takže dva dny po sobě jste měli příležitost představit občanům České republiky vaše řešení zdražování. Nepředstavili jste vůbec nic. Zamítli jste a odmítli jakoukoli diskusi. To znamená, ano, tímto přebíráte od zítřka plnou odpovědnost za vyřešení zdražování v České republice. Teď řešení nemáte. Nenabízíte ho ani ve vašem chystaném programovém prohlášení. Tam není nic ohledně toho řešení.
A my očekáváme, že ihned, jak se chopíte vlády, což je zítra, tak představíte... (Reakce v sále.) v pátek, pozítří, tak představíte a vyřešíte to zdražování v České republice. Prosím, žádné vymlouvání. Já vás znám. Vy se teď budete vymlouvat dlouho - svádět na Babiše, na další věci a podobně. (Potlesk z lavic SPD a ANO.) Ale vy říkáte už rok, že jste připraveni vládnout. Už rok! To znamená, já vás žádám, pane premiére Petře Fialo, okamžitě představte řešení zdražování a vyřešte to. Vy to musíte vyřešit. Nikdo jiný to nevyřeší.
Já už jsem zaznamenal vaše vyjádření v médiích. Rok. Za rok to nebude. Já jsem to četl před pár dny. Nepůjde to tak rychle. Jak za rok? (Zvýšeným hlasem:) To je za dva roky, protože rok už říkáte, že jste nachystaní! Rok plus rok! Takže vy ani po dvou letech to neřešíte. Nejste připraveni! Takže tři roky na to potřebujete tím pádem. (Petr Fiala kýve hlavou.) Jo, teď kýváte, že tři roky. No to ty lidi ale na to nemají už peníze. Vždyť jste teď tady kýval. Je to i na televizních kamerách. Prosím vás, za tři roky? To je přeci děsivé! Nebo za jak dlouho? Jak to bude trvat?
Pane premiére, můžu vás vyzvat, abyste teď šel na mikrofon a řekl, kdy vyřešíte to zdražení? Odpovězte jednoduchou otázku. Stejně jste se ptal vy v minulém volebním období té dosavadní vlády. My jsme byli opozice - SPD. Tak teď pojďte na mikrofon a řekněte těm deseti milionům lidem včetně dětí, kdy vyřešíte to zdražení. Jednoduchá otázka, pane premiére. Prosím, odpovězte! Teď se na mě koukáte. Přes kamery to... Vždyť jste čtyři metry ode mě, tři metry. Koukáme si do očí. (Potlesk z lavic SPD a ANO.) Tak teď pojďte na mikrofon a řekněte jménem té pětikoalice. Je před Vánocemi, lidi nemají peníze, rádi by si užili svátky. Tak odpovězte teď tady na otázku. Nebuďte prosím srab! A odpovězte tady, kdy vyřešíte to zdražení! (Hluk v sále.) 
Ať se lidi můžou připravit. Ať ví, protože každý měsíc jim chodí fixní platy, příjmy, ale ty náklady stoupají. Tak teď potřebují nového premiéra a od nové pětikoalice jasnou radu, jasnou informaci. Ti lidé nemají peníze! Nemají platy jako vy, pane premiére! (zvýšeným hlasem) Vaše vládní koalice hlasovala proti zamrazení platů politiků, proti návrhu SPD. Takže vy už máte dost a já bych potřeboval, já na pana premiéra stejně vidím, jo. (Poslanci volají z lavic.) Pan premiér se teď vyklonil, abychom se mohli dívat do očí, takže si tady může paní poslankyně Černochová prostřednictvím vaším stát. (Poslankyně stojí před řečnickým pultíkem.) Pan premiér nepotřebuje zakrývat pohled, jo? To zase musím hodnotit, že se dokážeme dívat do očí. (Poslankyně Černochová mimo mikrofon: Myslím, že vidíte, ne?)
Takže teď pojďte, prosím, na mikrofon a řekněte, kdy a jak vyřešíte zdražování, hlavně kdy, protože lidé potřebují teď časový plán, časový horizont, aby si mohli postavit i rozpočet doma. Takže kdy, teď to pojďte, prosím, říct. A jestli tímto tady skončí ta schůze, aniž řeknete kdy, a jenom upozorňuji pro občany a pro diváky, že další schůze Poslanecké sněmovny je až v polovině ledna. To znamená, nenechte měsíc čekat teď občany, aby hrůzou čekali, jak dlouho to zdražování bude trvat, kolik jim bude zbývat ještě peněz. Řada českých rodin a jsou to často voliči SPD, jsou to slušné pracující rodiny s dětmi a nedokážou si ušetřit za měsíc ani tisíc korun! Jdou úplně na hranu!
Takže pane premiére, pojďte tady říct, kdy to vyřešíte. Kdy! (důrazným hlasem) Ať se lidé můžou připravit. Tak prosím. Děkuji za pozornost. (Potlesk a volání poslanců.)
Já bych navrhl některé další body pro projednání na schůzi Sněmovny, protože já bych rád využil toho, že je tady pan Bartoš, ministr pro místní rozvoj a zároveň pan premiér Petr Fiala, že tady je za mnou, ten teď odchází.
A předseda Pirátů Ivan Bartoš si nedá říct a nadále natvrdo podvádí voliče a v rozporu s kodexem Pirátů kumuluje dokonce tři funkce najednou. Je poslancem, ministrem a místopředsedou vlády. Přitom Piráti mají jasně v jejich kodexu, Piráti mají jasně v jejich kodexu, který slíbili občanům dodržovat, zakázanou kumulaci funkci člena vlády a poslance. A teď bylo dobré, že právě ze strany poslanců vládní koalice se ozýval smích. Asi je to pohrdání těmito předvolebními sliby.
Takže Ivan Bartoš by měl podle našeho názoru okamžitě položit funkci poslance nebo ministra a místopředsedy vlády a přestat podvádět lidi. Ivan Bartoš to ale v rozporu s předvolebními sliby udělat nechce, protože se Pirátům zalíbily funkce a teplá korýtka a sosají z veřejných peněz plnými doušky. Takže já bych chtěl tady vyzvat - a pan ministr Ivan Bartoš, předseda Pirátů za mnou sedí, aby prostě vysvětlil, proč v rozporu s kodexem Pirátů, který slíbili voličům, kumuluje tři funkce. Pane ministře, (Hovoří směrem k ministrovi Bartošovi.), kumulujete funkci místopředsedy vlády, ministra a poslance. Váš poslanec... kdybyste se náhodou vymlouval, a chtěl jste na ten mikrofon jít, tak váš poslanec Michálek k tomu přistoupil a potvrdil správnost míst a nechtěl kumulovat. Ale vy kumulujete. Prostě čím víc funkcí, tím lépe. Porušil jste všechno, co jste slíbili vy vašim voličům. 
Takže my jako první bod bychom dali bod s názvem Kumulace funkcí Ivana Bartoše, aby to mohl vysvětlit. Protože my už jsme se na to ptali vícerokrát a vy to prostě... A co vysvětlit? Vy byste měl prostě z jedné s těch funkcí odstoupit, buď z vládní funkce a zůstat jenom poslancem, nebo být jenom poslancem a zůstat ve vládní funkci. Problém je samozřejmě ten, protože Piráti hrají ve vládě páté kolo od vozu a jejich hlasy nejsou potřeba pro vládní většinu - jenom připomenu, že vláda má 108 poslanců a Piráti mají 4 poslance, proto vaše hlasy nejsou potřeba - tak se bojíte, že v okamžiku, kdy budou vládní problémy eskalovat, a ony už postupně eskalují a důvěra vládě, jak víme, klesá. Už tady byl i první veřejný průzkum, bylo to na tn.cz, což je televize Nova, kdy vládě poklesla důvěra na 26 %, vzorek byl 16 000 nebo 18 000 lidí a lidé na to, jestli věří vládě, odpověděli pouze 26 %, že jí věří, takže to je rekordní pokles. A samozřejmě ta nervozita bude stoupat. Takže pan ministr Bartoš moc dobře ví, proč se drží těchto několika korýtek, jak může, protože samozřejmě Piráti mohou být jednou z prvních obětí a jedni z prvních, na které ukáže vláda, že můžou za ty problémy. A tím pádem by se ocitl bez práce, protože kdyby přišel o pozici ministra, tak samozřejmě už by pak nebyl ani poslanec a musel by si jít hledat práci. A to je ten důvod. To je ten důvod, že na rozdíl od běžných lidí, kteří jsou běžně zvyklí si hledat práci a je to pro ně normální, tak Piráti, pan předseda a ministr Ivan Bartoš nechce, bojí se toho.
To znamená, já bych rád tedy probral tuto záležitost. A i kdyby tady pan ministr Ivan Bartoš citoval, jak je to správně, tak jste ale v rozporu s vaším poslancem Michálkem, který naopak veřejně potvrdil, že to správně není, že se kumulovat funkce nemá podle pirátského kodexu a podle dalších vašich významných členů Pirátské strany. Takže o to jde, abychom tady probrali tu kumulaci funkcí, kterou předvádí dokonce předseda Pirátů. A je tady řada poslanců, kteří jsou starosty, kteří jsou poslanci a podobně. Ale na rozdíl od vás, a to je ta pointa, vy jste měli v předvolebním kodexu, že nebudete kumulovat funkce členů vlády a poslance. O to tady jde. Takže nemá smysl teď tady ani ukazovat na ostatní, kdyby se měl náhodou chuť tady pan ministr Bartoš vymlouvat. Je to o vás a o vašem konkrétním předvolebním slibu, co se týče vašeho kodexu. To je bod číslo jedna.
Druhá věc, kterou je potřeba probrat, je netransparentní financování hnutí STAN. A já vám řeknu proč. Protože ten problém přeci nekončí. Pan předseda hnutí STAN Vít Rakušan a ministr vnitra se rozhodl po obrovském mediálním tlaku, který tady vytvořilo mimochodem svoláním mimořádné schůze i SPD, a po velkém tlaku veřejnosti i mediálním tlaku, že vrátí část peněz, pouze část a menší část peněz, od sponzorů z firem, které mají propojení na daňové ráje na Kypru, ale jsou tam i firmy propojené do Lucemburska a tak dále. A myslí si, že tím tu kauzu ukončil. Ale ta kauza není ukončena. Ta kauza pokračuje, protože stále není zodpovězeno na základní dvě otázky, kdo jsou koncoví majitelé firem, které sponzorovaly volební kampaň hnutí STAN a Pirátů, a jsme zpátky u této koalice - STAN a Piráti, kdo jsou všichni ti koncoví majitelé. Protože jak vyplývá z mého vystoupení před 14 dny na mimořádné schůzi, tak nejsou známi všichni koncoví majitelé, ty fyzické osoby, které vlastní ty firmy, vlastní řetězce těch firem a ty firmy, které sponzorovaly hnutí STAN. A druhá otázka není zodpovězena, z jakých peněz, přesně z jakých aktivit ty peníze pocházejí. To znamená kdo a z jakých peněz, z jakých aktivit sponzoroval hnutí STAN, potažmo kampaň Pirátů samozřejmě, protože ta kampaň byla společná.
A teď se zpětně vracím k Pirátům, že se už ani nedivím, že se korýtka zalíbila. Ale přeci oni by se měli ptát svého koaličního partnera. Oni se zeptali jakoby formálně. A teď už jim to stačí, že se část daru vrátila. Přitom v médiích bylo, že z firem propojených na daňový ráj na Kypru, včetně firem kolem pana Věslava Michalíka, šlo Pirátům a STAN přes 20 milionů korun. Přes 20 milionů korun! Ne 3 miliony korun. To byla až ta poslední kauza. Ale předtím firmy kolem pana Věslava Michalíka, který je náměstkem středočeské hejtmanky taky za STAN a byl vaším nominantem na ministra průmyslu, tak tady přeci v médiích proběhlo, a pamatuji si na to, že dal STANu přes 20 milionů korun přes různé firmy. A pak se přiznal, že je to ze solárního byznysu, resp. mimo jiné že podniká v solárním byznysu. Takže tady je opravdu velmi důležité vědět, z jakých peněz pocházejí a z jakých aktivit pocházejí sponzorské dary pro hnutí STAN. I když malý zlomek jste teď vrátili a myslíte si, že je to hotové. Protože jelikož hnutí STAN a Piráti, ta koalice, jsou ve vládě, tak přeci je jasné, že potom veřejnost by ráda věděla, komu jdete na ruku, čí zájmy budete prosazovat, protože ten, kdo vás sponzoruje, samozřejmě bude chtít nějaké výhody.
Ale to už víme, protože když se tady v červnu hlasovalo o ponížení plateb solárním baronům, tak tady pro to hlasovaly jediné dvě strany. Byli to poslanci ANO a SPD. A našimi hlasy se prohlasovalo, a byli tam ještě dva poslanci jiných stran, dva nebo tři, proto to těsně prošlo, ale nejsou to strany, které jsou teď ve Sněmovně. A celá tahle nová vládní pětikoalice tady hlasovala proti. Celá vládní pětikoalice, která je dnes ve vládě, to znamená vláda Petra Fialy hlasovala proti ponížení plateb solárním baronům. Samozřejmě teď po volbách už začalo být jasné, odkud vítr vane. Proto samozřejmě nová vládní pětikoalice byla proti loni v červnu, když tady ten zákon byl. A i díky hlasům SPD se dostane do rozpočtu více peněz. Ponížily se aspoň o něco platby solárním baronům. Protože pak se zjistilo, že samozřejmě sponzorem hnutí STAN jsou lidé napojení na solární byznys.
Takže to je potřeba vědět, odkud ty peníze jsou, z jakých aktivit konkrétně a kdo jsou koncoví majitelé těch firem, konkrétní fyzické osoby. To je bod dvě, který bych chtěl navrhnout. A tomu bodu bych dal název Netransparentní financování hnutí STAN, resp. vysvětlení, chceme vysvětlit, takže Vysvětlení netransparentního financování hnutí STAN.
A tady se přesně ukáže, jak k tomu přistupuje vládní koalice. Protože jestli tady chcete vysvětlit ty věci a chcete říci, jak to ve skutečnosti je, tak ty body schválíme teď, budeme o nich diskutovat a uděláme usnesení. Například v případě bodu jedna, kdy předseda Pirátů Ivan Bartoš tady kumuluje tři funkce najednou v rozporu s kodexem Pirátů, tak my si představujeme usnesení: "Poslanecká sněmovna doporučuje předsedovi Pirátů Ivanu Bartošovi, aby rezignoval na funkci poslance, nebo ministra a místopředsedy vlády a přestal podvádět lidi." 
A nebo je tady taky možnost druhého usnesení, že Poslanecká sněmovna vyzývá premiéra Petra Fialu, aby navrhl odvolání Ivana Bartošek z funkce ministra a místopředsedy vlády. To si myslím, že jsou ta usnesení, která jsou adekvátní k tomu vzhledem k tomu kodexu Pirátů. Já vůbec nechápu, proč si ministr a předseda Pirátů Ivan Bartoš odsedává najednou, aby nebyl v záběru televizních kamer. Jo, tak už jdete zpátky, tak to je dobře. Ono se to tady stává trošku takovým zvykem, že. Stejně on ten záběr je tady, víte? (Otáčí se.) (Ministr Bartoš mimo mikrofon: Tady sedí premiér.) Takže ono je dobré vidět ty reakce taky, jo, protože, pane ministře, vás můžu oslovovat přímo, podle jednacího řádu, i mně to není... já bych se tady o tom nechtěl bavit, ale my jsme se vás na ten dotaz už ptali několikrát.
A já si vzpomínám na Piráty v minulém volebním období, jak vy jste tady chodili neustále peskovat ostatní, tedy ne nás, protože... nebo i nás jste se snažili, ale tak to jako nezabralo. To u volebního výsledku vidíme, že máme pětkrát víc poslanců než vy, ale přesto máte místopředsedu Sněmovny se čtyřmi poslanci, například, ale chtěl jsem říct, že vy jste tady neustále peskovali ostatní, jak mají být transparentní, jak mají všechno dodržovat a jak mají všechno dělat a podobně. A teď jste ve vládě a nemůžu se od vás stejně jako vy jste pořád na někoho podávali interpelace a pořád jste říkali, jak vám neodpovídá, tak já už jsem se ptal několikrát a vy tu odpověď na tyto otázky, co se týče (?), nechcete dát. Proto to tady říkáme.
Takže toto jsou samozřejmě tyto dva body. Já tedy za sebe musím říct, že vůbec celkově mně velmi už začíná vadit to působení této nové vládní pětikoalice, jako že jsme v souladu s demokratickými principy. Tady prostě je 108, máte tady většinu. Ale vždyť už je skoro čtyři měsíce po volbách a vy jste doteď nenavrhli ani jeden, v podstatě v principu ani jeden zákon, který by zvýšil většímu množství občanů životy. No, ani jeden. Já nestačím zírat, že vy, kteří jste říkali, že jste rok připraveni vládnout jak personálně a programově, tak tady není ani jeden zákon, který jsme tady projednali, ani jeden zákon, který jsme tady projednali, přestože máte většinu, který by odešel z této Poslanecké sněmovny, který by přinášel lidem, většímu množství lidí plošněji více peněz, bezpečí nebo spravedlnosti. Tyto tři body, které prosazuje SPD. Pro slušné lidi více peněz, bezpečí, spravedlnosti.
Je to přesně naopak. Vy tady trávíte v podstatě desítky až stovky hodin času. Já vám řeknu, jaké návrhy jste zatím předložili. Předložili jste korespondenční volbu, která se vůbec netýká drtivé většiny občanů České republiky, co se týče toho aktu samotného. Ano, pak se týká samozřejmě ovšem všech občanů České republiky, protože je možnost manipulovat volby, v prvé řadě prezidentské. To je ostatně v tom zákonu přímo napsáno, že to chcete na prezidentské volby.
To znamená, vy přijdete s korespondenčními volbami, pak přijdete s pandemickým zákonem. Celá vládní koalice, těchto pět stran - ODS, KDU-ČSL, TOP 09, Piráti a STAN - přišly s takzvaným pandemickým zákonem. To znamená, s omezováním ústavních svobod a práv občanů. Takže tady není žádný návrh nějaký, třeba něco ohledně důchodů, není tady žádný návrh z vládní koalice ohledně třeba zvýšení příspěvků na péči pro invalidy. Není tady žádný návrh, který by řešil například ty statisíce lidí, co mají problémy s exekucemi. Není tady žádný návrh, který by například řešil podporu živnostníků. Není tady žádný návrh, který by řešil větší bezpečnost občanů.
Není tady žádný návrh, který by podpořil například pracující rodiny s dětmi. Ani jeden návrh tato pětikoalice, která má většinu, Fialova vláda, není schopna tady do Sněmovny předložit. Respektive předložit - ani jeden tady projednat a prosadit. Nic jsme tady neviděli. Nic jsme tady neviděli a teď budou říkat - my jsme chvilku ve vládě. No, to není pravda. Kdybyste ty zákony měli připravené, tak už jste měli v prosinci většinu, kdyby (se?) tam nastrkaly - jako SPD už předložilo 21 zákonů - tak už to tady dávno mohlo být projednáno. Takže to není pravda.
Vy ty zákony prostě připravené nemáte, u vás ve vládní koalici je to chaos na chaos. Ztrácíte čas a občané s vámi ztrácí čas tím, že se jenom hádáte, přehadujete se, Piráti vyzývají STAN - verbálně tedy jenom, o tom už jsem hovořil - k tomu, aby vysvětlili financování, jo, teď zase už k tomu nevyzývají, přestože to financování není vysvětleno, prostě přehadujete se.
Pan Farský. Poslanec Jan Farský ze STAN podvedl voliče, celý STAN podvedl voliče, protože moc dobře všichni věděli, jak Vít Rakušan, a přiznali to, dokonce i premiér Petr Fiala to věděl a další exponenti, hnutí STAN, pan Gazdík, dneska ministr školství, už před volbami věděli, že pan Farský má odjet na osm měsíců do USA. Přesto to neřekli a v rozporu s koaliční smlouvou Pirátů a STAN, která byla před volbami, tak v rozporu s tou koaliční smlouvou, kterou slíbili voličů, tak podvedli voliče a pan Farský pořád je poslancem. A včera se dočítáme - už měl rezignovat dávno, měl rezignovat už před několika týdny, pak se o tom mluvilo před 14 dny, pak před týdnem a teď se dozvídáme, že má přiletět v polovině února.
On jako nemá na letenku, aby přiletěl na tuto schůzi? A buď má být tedy v práci, vždyť je to poslanec Jan Farský za STAN, tak proč tady tento týden není v práci? Proč se nevěnuje poslaneckým povinnostem tady tento týden? Je tady o jednoho poslance vládní koalice méně, protože podvedl voliče a nesložil stále funkci poslance. Já znovu říkám, on si neumí koupit letenku, aby tady byl na této schůzi? Nebo proč mu to STAN tedy nezaplatí?
To znamená, tady prostě i na této schůzi teď v tomto okamžiku je tady vládní poslanec, respektive tady není, který tady má být a zneužívá tu pozici v rozporu s předvolebními sliby. Takže prý máme čekat, prý máme čekat. Prý máme čekat do poloviny února. Paní poslankyně tady na mě houkala z vládní koalice, kde je Andrej Babiš, ale to jste si spletla, my jsme SPD. My nemáme s Andrejem Babišem vůbec nic společného. Já vím, že jste nová, ale bylo by dobré odlišovat, že já jsem předseda SPD. Ale tak ono možná k té orientaci ještě dojde později.
Takže to jsou otázky, které je potřeba směřovat na někoho úplně jiného a úplně jinou stranu. A neodvádějme pozornost. Teď já mluvím o Janu Farském. Takže jestli chcete poukazovat, vážená paní poslankyně, na někoho jiného, tak podle jednacího řádu se hovoří na mikrofon, tak máte prostor, nechci vás tady hlásit u předsedajícího, že se hlásíte, ale to můžete si sdělit kdykoliv tady, že jo. Ale já teď mluvím o jiném tématu. Já nevím, jestli tady někdo je nebo není, ale teď mluvím o panu Farském, který tady prokazatelně není mandátem, tedy respektive je tady mandátem, ale už ho měl dávno složit. To znamená, to je přeci něco jiného.
Takže tohle je také záležitost, která mi připadá, že je úplně skandální a už se to zase táhne. A hlavně mě to překvapuje u Pirátů, protože Piráti, kteří si hráli na ty transparentní, ale víme, že už si dohráli na ně, o tom už jsem hovořil, to už je dávno pryč, to už vidí i veřejnost, jo, že je to blamáž. Ale opět, oni by měli přece sami vyzývat svého koaličního partnera, kterým je hnutí STAN, aby toho nechali, nebo z té koalice by měli Piráti odstoupit v tom případě. V tom případě by Piráti měli z té koalice odstoupit a ukázat, že jim nejde o korýtka, ukázat, že jim nejde o nějaké teplé trafiky, ale že skutečně chtěli být nějakou změnou, což nejsou, to víme, ale měli by z té vlády tím pádem odstoupit. To by bylo férové řešení, a nebo vyzvat k tomu odstoupení toho jejich koaličního partnera, což je hnutí STAN.
Co se týče dalšího tématu, které jsem chtěl zmínit, tak je to bezesporu téma Ukrajina. A to si myslím, že by bylo vhodné, abychom to projednali jako třetí bod. Já se omlouvám, protože já tady mám různé poznámky, takže já si to jenom tady vyjedu malinko. Už to mám. 
A jde o to, že vláda rozhodla včera o vyslání, o daru munice na Ukrajinu. A zároveň, což samozřejmě z našeho pohledu vláda Petra Fialy se snaží vtáhnout Českou republiku do války Ukrajiny a NATO proti Rusku. A hnutí SPD odmítá stupňování napětí a účast České republiky na tomto konfliktu. Hnutí SPD není ani proruské, nejsme prokremelští, nejsme ani prowashingtonští, ani probruselští, to jsou takové ty řeči, to jsou takové zástupné argumenty, že tady hájíme zájmy někoho z východu. Ale hnutí SPD nemělo ani halíř, není ani financováno někde z Ruska. To jsou ty lži a nesmysly těch politických podvodníků, kteří nemají žádné argumenty, kteří se snaží odvést pozornost od financování STANu a dalších politických stran. Ale prostě my nechceme, aby Česká republika byla ve válce. To je jednoduché. My nechceme válku, my nechceme, aby Česká republika byla zatažená do války, do které nás zatahuje ministr zahraničí Jan Lipavský a do které nás zatahuje ministryně obrany Jana Černochová.
No a teď to její vyjádření ještě eskalovalo dalším způsobem, kdy ministryně obrany Černochová, a to je tedy opravdu už úplně skandální, nevyloučila, že vláda vyšle české vojáky na Ukrajinu. No, to si snad dělá legraci! To si snad vláda Petra Fialy dělá legraci. Normálně nás otevřeně zatáhnou do konfliktu, do války na Ukrajině? Hnutí SPD odmítá, aby se Česká republika ocitla kvůli vládě pětikoalice, kvůli vládě Petra Fialy ve válce proti Rusku. A to není, doufám, že každému je jasné, že není žádný důvod toho, jestli někdo má Rusko rád nebo nemá. Přeci to může chtít jenom blázen - zatáhnout nás do války.
A já to upřesním, co řekla ministryně obrana Jana Černochová. Ona totiž řekla, že pokud by ze strany Ukrajiny přišla žádost o vyslání českých vojáků, vláda by ji zvážila a brala by ji velmi vážně. To snad není vůbec možné! Já bych rád upozornil, že Ukrajina navíc ani není členem NATO, takže my vůči ní nemáme ani žádné závazky. A hnutí SPD odmítá, aby se Česká republika kvůli některým kolaborantským, a už to musím říct, vládním představitelům dostala do války proti Rusku. A to je jedno do války proti komu. Ale hlavně do války. A my odmítáme odnést náklady za imperiální politiku velmocí a za neschopnost ukrajinské vlády. A odmítáme i dodávání české munice ukrajinské armádě. (Hluk v jednacím sále přetrvává.)
Jako je to další věc, kterou jsem tady chtěl říci, a je to další důkaz toho, že vy nemáte vůbec žádný zákon, který by plošně nebo aspoň větším skupinám lidí zlepšoval životy a místo toho navrhujete pandemický zákon, k tomu se ještě dostanu, korespondenční volby, zatáhnout Českou republiku do války. No, vy jste se normálně zbláznili. To snad není možné vůbec, tahleta vláda Petra Fialy. To je úplně neuvěřitelná situace, co se tady děje. A opravdu bych byl rád, aby nás tady nikdo neobviňoval z nějaké prokremelské politiky.
Včera jsme k tomu natočili moc hezké video s naším poslancem Jaroslavem Baštou, který je tady největším odborníkem na tuto problematiku, a paní Jana Černochová by se trošku mohla učit, ministryně obrany, protože náš poslanec Jaroslav Bašta, poslanec SPD, je nejen signatářem Charty 77 a je jediným politickým vězněm v této Sněmovně, který byl za minulého režimu za názory ve vězení, ale je také bývalým českým velvyslancem na Ukrajině a také bývalým českých velvyslancem v Rusku. To znamená samozřejmě, jakékoliv obviňování z nějakých nesmyslů je úplně mimo mísu. To může říkat jenom ten, kdo se v tom právě odborně nevyzná, proto se snaží tady jenom osočovat. A my jsme k tomu natočili včera moc hezké video, taková opravdu kompletní analýza toho, proč se to na té Ukrajině stalo, co jsou ty důvody, jak to tam ve skutečnosti je, jaké jsou nové informace. Není to ani proruské, ani proamerické, je to velmi vyvážená analýza pro občany, co se tam vlastně děje. A z toho jasně vyplývá, že bychom se neměli nechat zatáhnout vojensky do tohoto konfliktu. Takže to je důležité si říci. Takže my ty informace máme perfektní v SPD a máme je samozřejmě dlouhodobě analyzované, protože máme v našich řadách skutečné odborníky, nikoliv nějaké politické válečné štváče, jako jsou v té vládní pětikoalici.
A tady bych rád také zdůraznil, že to, co předvádí ministryně obrany Jana Černochová, která na rozdíl od Německa, na rozdíl od Francie, od jiných demokratických zemí, které na Ukrajinu zbraně vyvážet v této době nechtějí, a chtějí si zachovat mezi Ukrajinou a Ruskou federací neutrální stanovisko a nepoškodit si vzájemně dobré vztahy, tak Česká republika tu situaci za každou cenu eskaluje. Česká republika - tato vláda - Česká republika ne. Takže tady se - jako typicky lidovci se pořád odvolávají na Německo, KDU-ČSL, no tak jasně. Jezdíte tam na ty srazy toho Sudetoněmeckého landsmanšaftu. (Nesouhlasné bušení do lavic v pravé části jednacího sálu.) Ostatně, ano je to pravda. Zase se podívejte, vždyť jsou to fotografie. Vy tady, pan poslanec, jehož jméno tedy neznám, omlouvám se, protože jste tady nový. To není něco, že bych to myslel špatně, tak se samozřejmě seznámíme určitě jako jmenovitě. Ale vždyť to přeci oni přiznali. A jsou to i veřejné fotografie. Vy se vůbec neorientujete. Já vím, že jste tady nový, tak se ještě neorientujete. Ale to je trošku chyba, když jste poslanec. Stačí si zadat Sudetoněmecký landsmanšaft do Googlu, já vám poradím, a zadejte tam Bělobrádek a Herman. A vyjede vám spousta fotografií s Berndem Posseltem, jak se účastní srazu Sudetoněmeckého landsmanšaftu. Tak už teď kýváte, takže jsem rád, že jsme si to vysvětlili. Ale nechápu, proč jste předtím bouchal, tedy zřejmě souhlasně, do toho stolu, že souhlasíte. Jasně, jako.
Tak a teď ještě by bylo dobré si říci, že s Berndem Posseltem se fotil a spolupracoval s ním a možná ještě spolupracuje i premiér Petr Fiala. Takže, ale Bernd Posselt je přímo člověk, který je proti českým zájmům. To přeci víme. Je nepřátelský vůči České republice. A jak víme, tak lidé ze Sudetoněmeckého landsmanšaftu zpochybňují poválečné uspořádání České republiky a Benešovy dekrety.
Ale pojďme zpátky k tomu tématu. Mluvil jsem o Ukrajině a o tom, že chci navrhnout bod, třetí bod v pořadí, a to je bod, abychom tady - diskuse o vládních postojích k situaci na Ukrajině. Takže to je třetí bod, který bych chtěl navrhnout na dnešek. A tady bych rád řekl, že to, že ministryně obrany Jana Černochová z ODS a ministr zahraničí Jan Lipavský z Pirátů tady prosazují a vláda rozhoduje, rozhodla o tom, že bude vysílat vojenskou pomoc, tak to je prostě jasná podpora a eskalace hrozby válečného konfliktu v Evropě, do kterého hodlá Českou republiku tato vláda Petra Fialy zatáhnout. A musím říct, že tedy řada voličů mi ohledně toho píše. A zajímavé je, že jsou to často i dřívější, anebo minimálně nespokojení voliči ODS, protože od ODS čekali prostě, samozřejmě čekali marně, proto mi píšou, proto nám píšou, tak čekali jiný postoj. Čekali zdrženlivější postoj k této věci. Ale je vidět a znovu se to potvrzuje, že ODS je prostě tvrdě probruselská globalistická strana a tímto způsobem proto také postupuje. A vlastně ODS a vláda Petra Fialy hájí stanovisko, které v současnosti prosazuje Británie a Spojené státy, co se týče Ukrajiny. Ale je to jiné stanovisko, než prosazuje Francie a Německo mimo jiné. Ale to je také zajímavé si říct, na čí stranu se kdo přiklání v této situaci na Ukrajině. Protože samozřejmě středoevropskému Německu je jasné, že nechce být zataženo do válečného konfliktu, Francii je to jasné také. Ale prostě zcela hloupě a naivně a opravdu aktivisticky ministryně obrany Jana Černochová a ministr zahraničí Jan Lipavský z Pirátů se staví na stranu států v tomto konfliktu názorů, který v podstatě na té naší evropské pevnině, když to řeknu tedy trošku nadneseně z hlediska Británie, ani tady s námi nežijí, protože mají nějaký odstup určitý. A to samozřejmě Británii mám jinak rád.
Co se týče... Co se týče tohoto přístupu, tak prostě váleční štváči, Černochová, Lipavský, ve své ideologické zaujatosti prostě nás zatahují skutečně do hrozby války, válečného konfliktu. Českou republiku do toho zatahují.
A tady bych zmínil ještě jeden problém v souvislosti s Ukrajinou. Nevím, kdo z vás na Ukrajině byl, mnozí z vás asi ano. Já také jsem se tam byl podívat. Samozřejmě ta země na první pohled, kdo jede po ukrajinském venkově, já jsem byl na Zakarpatské Ukrajině na pozvání Rusínů, což je mimochodem také menšina, která tam nemůže mít školy, nemůžou používat oficiálně jazyk. Prostě toto je dnešní Ukrajina, toto je dnešní ukrajinská vláda, kterou podporuje Evropská unie, která šikanuje národnostní menšiny, ale to asi tady těm "demokratům" vyhovuje. Tam na první pohled vidíte, jak ta země je v dezolátním stavu. Je to země zkorumpovaná, je to země, která má... která má nedůvěryhodný, nedůvěryhodný systém ve smyslu té zkorumpovanosti a té nestability. To znamená, do takové země vyvážet vojenský materiál a účastnit se tam války, to já považuji za absolutní šílenost. A jak jsem říkal, tak země jako Francie a Německo jsou zdrženlivé a sledují situaci. Ale ta situace se samozřejmě každým dnem mění a posouvá, ale z tohoto pohledu ne.
Samozřejmě to, co bychom chtěli a občané očekávají, aby ministryně obrany Černochová a ministr zahraničí Lipavský občanům oznámili, jaké diplomatické a ekonomické důsledky pro Českou republiku budou následovat, protože ekonomové, ekonomové i renomovaní ekonomové, čeští ekonomové hovoří o tom, že v případě, že vznikne... že skutečně by vznikla válka na Ukrajině, tak skokově okamžitě vystoupá cena benzínu na čtyřicet pět korun za litr a v blízké fázi na padesát korun za litr. Takže dávám příklad toho, co bychom tady rádi slyšeli od paní Černochové, ministryně obrany, od ministra zahraničí Lipavského, od premiéra Petra Fialy. Oni se aktivisticky snaží zatáhnout Českou republiku do války na Ukrajině, do války proti Rusku. A znovu říkám: Já nejsem žádným obhájcem Ruska. V Rusku jsem byl naposledy v roce 1992 jednu noc na tranzitu na Šeremeťjevu cestou za svoji japonskou babičkou. Já s tím nemám vůbec nic společného, jo? To se tady vždycky někdo snaží lhát, jak nemají argumenty, ta pětikoalice, Kreml, Kreml, nemají žádný argument. SPD nemá s tím nic společného.
Asi mysleli na východ, jako do Japonska. No, to je ale zrovna země, se kterou bychom měli spolupracovat. A životní úroveň v Japonsku je opravdu jedna z nejvyšších na světě, prokazatelně. A to je naopak dobrý příklad, kam bychom měli směřovat z hlediska demokracie i z hlediska hospodářské vyspělosti. Takže na východ ano, ale určitě nechceme být tady v područí Ruska, ani Washingtonu, ani Bruselu, ani nechceme být součástí nějakého východního kremelského bloku a podobně. My chceme být Česká republika, my chceme suverénní samostatnou Českou republiku, my chceme, aby naši občané žili spokojeně a měli více bezpečí, peněz a spravedlnosti. Takže tyhle ty argumenty, tyhle ty lži, co vždycky říkají někteří, někteří politici z ostatních stran... Vidíte, to je dobrá příležitost na úvod volebního období, abych vás vyzval k tomu, abyste těch lží nechali, protože to bude jenom důvod toho, že nemáte argumenty.
Chtěl bych v této souvislosti ještě zdůraznit, že my v SPD zastáváme pozici v zahraniční politice, ale i ve Sněmovně, zastáváme pozici vzájemného dialogu, a odmítáme tento způsob stupňování napětí v této oblasti a zatahování České republiky do případného cizího konfliktu.
Ještě se vrátím k tomu, že vláda skutečně nenavrhla za celou dobu, co tady je, ještě bych rád zdůraznil, že jsme stále v rozpočtovém provizoriu. Zdůraznil bych rád, že jsme stále v rozpočtovém provizoriu. Ono je sice super, že vás média stále šetří, ale tohle se stát komukoliv jinému, tak už tady lidé budou... už budou žádat, jak ta média, tak mnozí komentátoři demisi celé vlády, a to jste tam pár dní, nebo pár týdnů, nebo vlastně skoro čtyři měsíce už máte tu většinu.
Vy jste tady celý rok minulý, já se na to pamatuji, já jsem tady byl, a jak víte, já mám jednu z nejvyšších docházek ve Sněmovně, takže já velice pečlivě naslouchám, co se tady děje a co kdo říkal. Vy jste říkali, že jste programově a personálně připraveni. Už jsem to dneska říkal ve svém vystoupení. A kdy tedy bude předložený státní rozpočet? Kdy? Vždyť je konec ledna. Vy jste ho měli předložit, ten státní rozpočet. Ten státní rozpočet jste měli předložit do prosince a už měl projít. Každá standardní vláda, která tu byla dosud, já se na to pamatuju, tak jsme třeba hlasovali o státním rozpočtu i mezi Vánocemi i mezi silvestrem. Ale vy ani po měs...Teď máme konec ledna, a vy jste doteď nebyli schopni předložit ani státní rozpočet. Vždyť to je takové fiasko, že to snad není vůbec možné. To znamená, my jsme v rozpočtovém provizoriu, zbrzdili jste finanční chod České republiky teď, když je krize a nejste schopni normálně předložit ani státní rozpočet pro letošní rok. Takže vy jste obelhali voliče. Vy jste vůbec nebyli připraveni na nic, žádný státní rozpočet tady není. Tady ve Sněmovně není, není nikde. Možná někde v papírech, někde na nějakém ministerstvu. Není tady k dispozici.
Ale pravda, to co už jste stačili udělat, na rozpočet čas nemáte, na to, abyste připravili zákony pro slušné lidi, také nemáte čas, ale na co jste měli čas, je, že jste vytvořili tři ministry navíc, z patnácti na osmnáct. Dokonce i ty historické lavice, které tady jsou, tak dokonce ani historicky s tím nikdo nepočítal, s tím, co předvede tato vláda Petra Fialy a dokonce ministři musí sedět ve dvou řadách. Dokonce ani naši předci s tím už nepočítali, tady s tím, že někdy přijde taková roztahovačná vláda, doslova roztahovačná, která už nejde ani roztáhnout do těch lavic určených pro vládu, takže tady například ministr pro legislativu Šalomoun, pamatuji si to jméno, tak ministr Šalomoun, protože jsme tady na sebe mluvili na některé z minulých schůzí, tak už sedí v druhé řadě, protože se nevejde, že těch korýtek už je tolik, že dokonce ani Sněmovna tomu není uzpůsobená. To je neuvěřitelná situace. Takže sami sobě jste přidali tři ministry, a teď, proč o tom mluvím. Protože tohle to už všichni víme.
Ale připomenu slib; připomenu to, co jste říkali hned po volbách, kdy se vás média ptala, zdali ti tři ministři budou nějaké náklady navíc na administrativě. A moc dobře si pamatuji, jak médii proběhlo, ne, to nebudou žádné peníze navíc. Pamatujeme si na to. To jste řekli. To řekli vrcholní zástupci vaší vládní pětikoalice. No a jaká je realita, což už taky proběhlo všemi médii? Vytváříte pro tyto tři nově zřízené funkce ministrů bez portfeje, protože je pětikoalice, tak aby všichni měli ministry, kteří jsou v každé straně... že je museli upíchnout, tak se vytvořilo 70 míst navíc, dokonce přes sedmdesát, 74 pracovních míst navíc pro ty sekretariáty těch ministrů za více než 40 milionů korun ročně. A to nepočítám samozřejmě ještě náklady na ty tři nové ministry. Takže to je prostě neuvěřitelné, jakým způsobem ta vaše vláda postupuje. A znovu zdůrazňuji: Pro lidi nic.
Ale zpátky k tomu rozpočtu. Zpátky k tomu rozpočtu. Myslím, že by bylo dobré, rád bych navrhl další bod, bod číslo 4, a to bod: Informace vlády o státním rozpočtu na rok 2022, protože... Tak, kdy to tedy předložíte? To je přece úplně neuvěřitelná situace. To jsem tady nikdy nezažil, to jsem tedy nezažil nikdy, nikdy jsem to tady nezažil, že nějaká vláda, nějaká pětikoalice říkala, že rok jsou připraveni vládnout, a teď, když jsou u vlády a mají většinu ve Sněmovně téměř čtyři měsíce, tak nepředloží ani ten státní rozpočet.
To je šílený, to je šílený, opravdu! Ale proč o tom mluvím, ještě tu kombinaci, ještě abych to zasadil do kontextu. Takže vy sice nemáte připravený rozpočet, vykašlali jste se na to, obelhali jste lidi, obelhali jste je úplně v předvolební kampani, já jsem v těch předvolebních debatách byl s Petrem Fialou, s Andrejem Babišem, s Ivanem Bartošem. Prostě my, co jsme předsedové stran, tak jsem absolvoval značnou část těchto debat v přímých přenosech hlavních médií, takže já si přesně pamatuji, co tam bylo všechno možné řečeno. A ty sliby si taky pamatuju.
Takže vy jste na jednu stranu od 1. ledna okradli o již slíbené peníze hasiče, policisty, vojáky, pracovníky v sociálních službách jste okradli o již slíbené peníze, i pracovníky úřadů práce, pracovníky finančních úřadů a tak podobně a další potřebné profese, kterým ještě zrovna těmto dvěma pracovním skupinám, na pracovníky úřadů práce a finančních úřadů jste naopak ještě naložili další práci, jak víme. Ale zároveň jste nepředložili žádné úspory zbytných výdajů. A tady vidím ten problém. Hnutí SPD naopak stojí na straně hasičů, my podporujeme hasiče. Podporujeme vojáky. Hnutí SPD stojí za policisty, protože jak víme, tak policisté si nemohou přivydělat jiným způsobem ke svému platu. Ano, nějakou přednáškou na odborné téma, ale to se týká opravdu zlomku z nich, je jich 40 tisíc. Vojáků je cca 21 tisíc. A už se vracím na úvod, co jsem říkal. Vy na jednu stranu odmítáte snížit peníze solárním baronům, ano, protože je to projekt EU a vy jste servilní k EU na úkor českých občanů. Ano, je to tak. Takže vy jste si vybrali EU a solární barony na úkor policistů, hasičů a dalších. Ano, je to tak! Vy jste okradli o již slíbené peníze od 1. 1., to je jedno, že je slíbila předešlá vláda, ale vy jste to mohli udržet, anebo vy jste mohli předložit i státní rozpočet, kde by byly ponížené peníze například solárním baronům.
Je tady taky návrh zákona SPD; tady Lucie Šafránková ho zpracovala, na ukončení zneužívání dávek nepřizpůsobivými, dobře úspora půl miliardy. Ten jste nám právě, strany vaší vládní koalice, konkrétně Piráti, ČSSD to bylo ještě k nim a poslanec Čižinský z KDU-ČSL, ten už tady není, zablokovali v minulém volebním období. Ale byli to hlavně Piráti, zablokovali návrh zákona SPD o ukončení zneužívání dávek nepřizpůsobivými. Takže nepřizpůsobiví ano, solární baroni ano, ale policistům, vojákům, hasičům a dalším jste peníze vzali.
Já se nedivím třeba poslancům ODS, protože jejich asociální chování je samozřejmě dlouhodobě známé, to si pamatujeme všichni. A pamatujeme na tu vládu ODS a TOP 09, která tady byla před těmi osmi až dvanácti lety. Pamatujeme přeci na Kalouskův druhý důchodový pilíř, kdy se snažil vyvést ze zákona povinně peníze z kapes občanů do soukromých fondů. Ještě, že jsme to tady zrušili, protože pan Kalousek, když jsem se tady osobně ptal, jestli řekne, jestli je nějaká garance státu, co se stane, když ty penzijní fondy zkrachují, ty soukromé fondy, s penězi našich občanů, které by tam povinně museli platit - tak na to neuměl odpovědět a nedokázal říct, jaká je garance státu. A dozvěděli jsme se, že žádná! To je prostě tunel na veřejné peníze úplně neskutečný, co předváděla vláda ODS a TOP 09 - to děs! To už tady opravdu nechceme. To úplně poškodili; takovýhle megaprojekt, megavytunelovat peníze z kapes občanů zákonnou formou a ještě jim to (nesrozumitelné) posvětí. No, na jednu stranu je to v uvozovkách geniální - je to přesně to kalouskovské. Ale na druhou stranu pro občany je to úplná katastrofa.
Mimochodem - slyšel jsem a respektive už jste to potvrdili, že pan Miroslav Kalousek bude zastupovat vládní pětikoalici ve správní radě VZP. Tak to mi tedy připadá, že děláte kozla zahradníkem. A opravdu tam skutečně pouštíte kunu do kurníku. (Ohlas z levé části sálu.) A musím říci, že to je taky takové signifikantní. Že Miroslav Kalousek, který říkal, že odchází, tak já jsem si říkal: Na co ho bude mít vládní koalice schovaného? Určitě na nějakou aktivitu, kde je rozpočet v miliardách korun ročně! (Smích a potlesk z levé poloviny sálu.) No a je to tady! (Smích zleva.)
Takže pan Kalousek bude nově zastupovat vládu, zastupovat vládu ve správní radě Všeobecné zdravotní pojišťovny. No to je prostě otřesné úplně. A ještě to dělá tak fikaně, že je to jako vládní nominant, že to není ten sněmovní nominant. Aby to šlo hladce přes vaši vládní pětikoalici. Aby se to pokud možno tady nediskutovalo ve Sněmovně. Takže to není ten nominant za Sněmovnu, ale je to nominant za vládu. Takže ještě abyste to udělali hladce. Ale já o tom tady mluvím, mě neobalamutíte, já vím, jak to funguje, proč to děláte. Máte to promyšlené přesně tak, abyste se jakoby poschovávali před veřejností, ale my to sledujeme a budeme to sledovat. Takže pan Kalousek, pan Miroslav Kalousek bude zástupcem vládní pětikoalice ve správní radě Všeobecné zdravotní pojišťovny! To je potřeba si opakovat. A budeme to opakovat celé volební období. Celé volební období. A tady je to celkem jednoduché, protože to už nemusíme komentovat dál. Veřejnost si udělá obrázek o vládě Petra Fialy a vaší pětikoalici sama. Takže to jste nám samozřejmě usnadnili tuhletu záležitost.
Ale zpátky k tomu rozpočtu k tomu bodu, který já tady navrhuji. Tak samozřejmě, vy jste nepředložili státní rozpočet na rok 2022, protože ho prostě nemáte připravený. Obelhali jste voliče, média, veřejnost. Obelhali jste celou republiku. A ponížili jste peníze potřebným profesím. To, co jsem chtěl dodat, je, že se divím především poslancům za hnutí STAN, protože já jsem si dal práci a nechal jsem si připravit vlastně to, z jakých jste obcí, z jakých jste měst. Protože mě zaráží tahleta politika. A skutečně v řadách poslanců hnutí STAN je řada poslanců, kteří jsou za velmi malé obce. Jsou to obce 800 lidí, 600 lidí, 900 lidí. Neboli, když jdete po ulici na té malé vesnici, na té obci, tak vás skutečně ti lidé poznávají. A já se chci zeptat: Jak můžete jít proti hasičům? Jak můžete jít proti hasičům? A my to budeme tady opakovat celou dobu. Celou dobu až do komunálních voleb. Jak můžou jít současní poslanci z řad starostů za STAN proti hasičům? Já si myslím, že je to strašnej podraz! Protože já hasiče mám rád a vždycky jsem je podporoval. Když jsem vstoupil do politiky, tak to byl malý, v podstatě venkovský obvod, nebo malý, on má každý stejný počet obyvatel, ale měl jsem tam 84 měst a obcí a vyhrál jsem volby do Senátu na Zlínsku. A byla to opravdu spousta malých vesniček, byly to Otrokovice, Bojkovice, Uherský Brod, Brumov-Bylnice, byla to spousta malých krásných malebných vesniček u nás ve Zlínském kraji, odkud pochází moje rodina z maminčiny strany. A znovu a znovu jsem si uvědomoval, jak jsou hasiči důležití, jak je to důležitá aktivita, jak hasiči jsou důležitá i společenská aktivita. A já nechápu, jak starostové za STAN, zvláště ti z malých obcí, kde to není anonymní, mohli přistoupit na to, že tato vaše vládní pětikoalice okradla o již slíbené peníze hasiče. To je opravdu neuvěřitelné!
Také druhá věc, že jste vůbec nevystoupili proti tomu, jak vaše vláda prosazovala vyhlášku o povinném covid očkování, které se týkalo i dobrovolných hasičů v té vyhlášce. Já nechápu, jak poslanci za STAN, ti, kteří jsou starostové malých obcí, jak tady ve Sněmovně úplně zapomněli na ty občany. Jak úplně se dostali do toho akvária Poslanecké sněmovny, do kterého se tady někteří dostávají i z jiných stran, a jdou proti hasičům. Ano, vy jdete proti hasičům, protože jste souhlasili s tím, že je vláda okradla o již slíbené peníze. Nikdo z poslanců STAN, kteří jsou starosty, tady nevystoupil na mikrofon, že by se proti tomu ohradil. Nikdo, ani jeden. Ani jeden! Já si na to moc dobře pamatuji. Ani jeden! Vy prostě ve jménu toho, že jste u vládních korýtek, tak - ano, když máte většinu, je to legitimní. Toto zrovna je legitimní. To já neříkám, zrovna tuto větu, co jsem řekl, tak to neříkám nijak pejorativně, to je legitimní fakt na základě voleb. 
Ale vy výměnou za to, že držíte vládu této pětikoalice, tak jste hodili přes palubu i hasiče, které máte u vás na obci. Vy máte na těch malých obcích třeba dobrovolné, ale samozřejmě potřebujete pomoc i těch profesionálních. Takže kdyby někdo chtěl chodit na mikrofon, že dobrovolné - profesionální, to já samozřejmě vím, to mě nikdo poučovat nemusí, ale ty profesionální potřebujete u složitějších záležitostí také. Takže když jste proti hasičům a pro snižování platů profesionálních hasičů, tak samozřejmě jste proti hasičům jako takovým a já myslím, že to není zájem těch obcí. Je potřeba, aby se vás občané také na to ptali u vás na obcích, proč to děláte.
No a zpátky k tomu rozpočtu. Takže na jednu stranu vy jste vzali potřebným profesím, dále jste tady nenavrhli za čtyři měsíce ani jeden zákon, který by plošněji pomáhal lidem, a navrhujete tady jenom zákony typu pandemický zákon, korespondenční hlasování, ano, připravili jste o peníze hasiče, což nebyl zákon, to jste si rozhodli sami, to se týká vlády, apod. Takže to opravdu není způsob politiky, který se nám v SPD líbí. A ono je to ještě horší reálně z té vaší strany. Protože my jsme tady navrhli 21 zákonů a vy nejenom že sami nenavrhujete zákony pro lidi, vy totiž zároveň blokujete zákony SPD, které lidem a občanům chtějí pomoct. Takže sami návrh nemáte, ale blokujete návrhy jiných. Takže ono je to ještě horší, co předvádí ta vaše nová vládní pětikoalice. Pan premiér Petr Fiala mi připomíná pštrosa, který si myslí, ten pštros, že když strčí hlavu do písku, že ho nikdo nevidí. Ale to je přece úplně neuvěřitelné. Pan premiér Petr Fiala by měl přece vyzvat Víta Rakušana k tomu, aby vysvětlil, kdo je majitelem těch firem, kteří sponzorují STAN a sponzoroval jim také kampaň, kdo jsou ti koncoví majitelé. Měl by vyzvat Víta Rakušana k tomu, aby řekl, z jakých peněz to pochází. Vždyť si hrál v uvozovkách na pana čistého a skutek utek už zase. Jenom aby byl premiér, tak už mlčí k těmto netransparentním záležitostem.
Co se týče SPD, my jsme tady předložili zákony a já se k tomu vrátím. K těm zákonům vysvětlím, co jsme předložili. A ten důvod je jediný. Já to tady nechci protahovat, ale vy nám nechcete umožnit to tady projednat na té schůzi. Už to mohlo být v prosinci tady. A teď nám tady dáte opoziční okýnko na tři zákony dneska od 18 do 21 hodin. Tři zákony pro nás, tři zákony pro ANO, šest, ani na těch šest dohromady nedojde a vy pak budete někde říkat - dali jsme jim opoziční okýnko. V šest večer, kdy už to ani média pořádně nesledují, protože pochopitelně většina novinářů jde domů. Vy to máte zase schválně promyšlený, zase schválně je to podrazácky promyšlený, aby se o našich návrzích zákonů, o zákonech opozice tady nemluvilo pokud možno přes den, kdy to má větší sledovanost, a aby se o tom mluvilo, až když občané se vrátí z práce, mají večeři, jsou doma a pak jdou spát. Jako nechte už těchhle podrazů, nedemokratických, totalitních. Nechte toho. Ono se vám to taky vrátí. Vrátí se vám to. A už vidíme, protože máte tyhle ty manýry, už klesá i důvěra té vaší vládě.
My jsme tady např. navrhli - a to si myslím, že jsou dobré zákony - zákon o referendu. Takže doufám, že na něj dneska dojde, protože náš předseda poslaneckého klubu Radim Fiala půjde navrhnout, aby to bylo dneska na programu za SPD. Zákon o referendu. Zákon o referendu je zákon, kvůli kterému poslanci vládní pětikoalice a s nimi spřažení novináři označují SPD, že SPD je nedemokratické. Takže ten, kdo chce referendum, což je vrchol demokracie, tak jak už nemají argumenty proti SPD, jenom nějaké nesmysly plácají, třeba pan Balda říkají vždycky. Přitom já vůbec neznám pana Baldu, ani nebyl členem SPD, nic. Nemají už žádný argument proti SPD. Máme přes půl milionu voličů. Já bych tady mohl vyjmenovávat x exponentů ODS, třeba ROP Severozápad, teď probíhá soud v Ústeckém kraji, kde politikům ODS hrozí až šestnáct let vězení za rozkrádání miliardových dotací v tom ROP Severozápad, dotace unijní. Ano, to bychom si tady mohli jmenovat jmenovitě, i další lidi atd. Ale v každém případě to jsou přímo členové ODS, to jsou lidi, kteří jsou přímo přicuclí k ODS, a další tihle kmotři apod. Takže tyhle zástupné argumenty, to tady vždycky někdo vykřikuje na SPD, a přitom je to úplně mimo.
Takže zákon o referendu. Zákon o referendu, my ho v tomto volebním období už podali a už ho podáváme do Sněmovny potřetí. Příznačné je pro tuto vládu, která je proti demokracii - vaše vláda je proti demokracii - je, že ve vašem vládním prohlášení zákon o referendu není. On tam vypadl. On vypadl z vládního prohlášení minulé vlády. Dobře, ta to nesplnila, ta se na to vykašlala ve finále, ve finále se ukázalo, že jsou proti referendu, že to tam dali jen tak a pak samozřejmě skutek utek, to byla vláda Andreje Babiše. Ale vy jste zákon o referendu do vládního prohlášení nedali pro jistotu vůbec. A tady bych rád upozornil, že jsme pouze jednou ze dvou zemí Evropské unie, která nemá zákon o referendu. Je to Česká republika a Kypr. No, zrovna ten Kypr mimochodem. Takže ti, kdo jsou proti zákonu o referendu, vy jste ti nedemokratičtí v takovém případě. Vy jste ti nestandardní. Protože standard je mít zákon o referendu. Ano, dalším krokem jsou ty parametry. Pochopitelně. Protože v mnoha zemích jsou ty parametry upravené tak, aby reálně v podstatě téměř žádné referendum nemohlo proběhnout nebo aby reálně nebylo téměř žádné referendum platné. Viz. Slovensko třeba. Ale mají ho tam, ten zákon o referendu. Mají ho tam a už můžeme diskutovat o těch parametrech.
Takže vy abyste zabránili demokracii, abyste mohli vládnout, abyste měli vládu těch elit, těch elit, které opovrhují hlasy občanů a vyhovují vám občané, jenom aby vás jednou za čtyři roky vás šli zvolit do Poslanecké sněmovny nebo jinam, pak ale už občané podle vašeho názoru nemají mít žádný hlas, tak právě ten zákon o referendu my tady máme. A jsem zvědavý, jak se k tomu postavíte. Budeme to vědět, doufám, během krátké doby. Ale budeme to vědět během krátké doby, protože když to budete odmítat zařadit apod. - a to je taky politický postoj, tzn. je to ne z vaší strany. Takže zákon o referendu.
Dále jsme navrhli zákon o přímé volbě a odvolatelnosti politiků, na úvod Starostů a hejtmanů. Opět mechanismus - na Slovensku, Polsko, Japonsko, Spojené státy přímo volí třeba guvernéry. Ostatně nejznámější případ je, kdy na základě odvolání předešlého guvernéra se stal guvernérem Kalifornie Arnold Schwarzenegger, to je mediálně asi jeden z neznámějších případů odvolání nějakého politika a je to nejznámější z toho důvodu, že tím nástupcem byl právě světoznámý herec Arnold Schwarzenegger. V demokratických zemích to takhle funguje. Vy nechcete demokracii, vy se bojíte. A to, jakým způsobem by se měli politici odvolávat, to už jsem vysvětloval v médiích x-krát a rád to tady dovysvětlím, kdyby náhodou někdo říkal, že to nejde. No jasně, k tomu je ale potřeba přímá volba, aby byl politik odvolatelný. V Senátu by to šlo, u prezidenta, což my také prosazujeme, protože nehledě na to, kdo je prezidentem, tak institut té odvolatelnosti by tam samozřejmě měl být, aby to byla přímá demokracie. Nikoliv tou formou, řekl bych, až ústavního puče mi to připadalo, to, co předvedl předseda Senátu Vystrčil. To skutečně zavánělo až přípravou ústavního puče. To bylo neuvěřitelný, kdy už viděli pana prezidenta na smrtelné posteli, a ono se ukázalo, že to je úplně jinak. To bylo úplně neuvěřitelný chování. Normálně lidský hyeny, co tady předvedl předseda Senátu Vystrčil za ODS. A taky se teď pořád snaží z toho vyviňovat a někde se v televizi omlouvat za to, jako že to tak nemyslel prý. No myslel. Myslel a viděla to celá Česká republika. No hrozný, hrozný úplně, hrozný chování. 
Takže z lidského hlediska hrozné chování. O tom lidském rozměru hovořím. Každý má přece právo, když je mu sedmdesát, sedmdesát osm, měli jsme babičky, dědečky, staré rodiče, že je prostě nemocný, že je nějakou dobu indisponovaný. Ale hned vyhlašovat, že už je málem mrtvý, to byl tedy opravdu hodně hnusný přístup, mluvím z toho lidského hlediska, vůbec nemusíme mluvit o konkrétním, že prezidentem je ten či onen. To teď není vůbec to téma, o kterém teď hovořím.
Další zákon, takže přímá volba, odvolatelnost starostů, hejtmanů a samozřejmě politiků, to si myslím, že by bylo ideální. Podmínkou samozřejmě pro tu odvolatelnost je ta přímá volba, protože pak je to odvolání v podstatě na základě místního referenda.
Další návrh, co tady máme, je zestátnění exekutorů. To má u nás na starosti poslanec Hrnčíř, Jan Hrnčíř, a to si myslím, že je opravdu důležité téma. V Německu jsou taky exekutoři státní. Není to opět žádný výmysl Okamury. My se díváme naopak na vyspělý Západ, nikoliv do Ruska, tam my se nedíváme, my se díváme na Západ do těch vyspělých zemí a snažíme si vyzobávat ty nejlepší, nejfunkčnější věci, které jdou aplikovat na českou politickou realitu a na tu situaci, která tady je. To znamená zestátnění exekutorů tady prosazujeme už dlouhodobě, ale odmítají to tady ostatní strany, takže to budeme prosazovat dál.
Dále je to úleva na zdaňování malých firem, u nás taky poslanec Hrnčíř.
Zdanění dividend - ano, to bude dneska v opozičním okénku, to navrhneme jako bod dvě, abychom zabránili, respektive narovnali podmínky ohledně vyvádění, zdaňování zisků. Ty zisky, pakliže jsou realizované v České republice, tak aby jak české firmy, tak ty nadnárodní korporace měly srovnané podmínky, protože dneska jsou zvýhodněny zahraniční nadnárodní korporace, které tady působí. Jsou zvýhodněny oproti českým firmám, je to na základě daňové výjimky, kterou odsouhlasila vláda Vladimíra Špidly - ČSSD - zcela protinárodně a proti zájmům českých firem a jejich zaměstnanců. Šli na ruku Evropské unii a odsouhlasili výjimku, takže se odtud vyvádí nezdaněné zisky, zatímco české firmy, čeští majitelé tady musí zisky danit všechny, tak právě tyhlety firmy, á la Kypr, který mají ty matky v daňově výhodnějších zemích i Evropské unie, tak to účelově využívají. Takže my jsme na straně českých firem, chceme, aby se v České republice narovnaly podmínky, aby zisk, který se zde realizuje, byl zdaňován zde, aby hlavně nebyli v uvozovkách zvýhodňováni nějací vykukové na základě pravidel Evropské unie. Samozřejmě že my jsme ten návrh už navrhovali v minulém volebním období a Babišova vláda nám k tomu dala negativní stanovisko z toho důvodu, že to prý nepovoluje Evropská unie. Ale to nás fakt nezajímá, protože to, že Evropská unie povoluje zvýhodňovat nadnárodní korporace na úkor českých, no tak to je úplně fatální, to je úplně šílená věc. Samozřejmě my to víme, ale přesto to budeme navrhovat, abychom nastavili zrcadlo, jak poškozuje Evropská unie naše firmy, naše podnikatele, naše zaměstnance ve jménu nadnárodních korporací.
Další tady máme například teritorialitu exekutorů. To je to, že chceme zavést tu místní příslušnost exekutorů. Mimochodem v tomto jsou dál například Slováci, ti už to zavedli taky. Mimochodem ta teritorialita exekutorů, místní příslušnost, platí ve většině zemí Evropské unie. Takže opět to není návrh, se kterým by tady SPD přicházela nějak od boku. Chceme zabránit tomu obchodování s těmi dluhy, s těmi balíky dluhů, čímž se samozřejmě potom prodražuje celý ten systém a samozřejmě na to doplácí ten systém a samozřejmě na to doplácí ten dlužník. Je potřeba narovnat tu situaci tak, aby dlužník splácel dluhy. Dluhy se splácet mají, ale ten systém nemůže být nastaven tak, že potom padají ty rodiny s dlužníky do sociální pasti, a pak to platíme my všichni, celá Česká republika, a napakuje se v podstatě třeba jenom advokát či případně exekutor.
Další návrhy, když to vezmu namátkově, protože jich tady mám dost, no tak samozřejmě v neposlední řadě je to náš návrh zákona na zmrazení platů politiků na celé volební období. Vy jste nás tady přednedávnem přehlasovali, vládní koalice, vládní pětikoalice, protože kvůli vám se zvýšily platy politiků od 1. 1. o 6 %, kvůli vládní pětikoalici, kvůli vládě Petra Fialy i kvůli těm starostům za hnutí STAN, kteří jsou z těch malých obcí, kvůli vám všem se zvýšily platy politiků. Vy jste dovolili od 1. ledna zvýšit platy politiků o 6 %. Pardon. (Poslanec smrká.)A my prostě trváme na tom, a tady byl ten náš pozměněný návrh, který vy jste zamítli, pozměňovací návrh SPD, aby to platilo na celé volební období. A samozřejmě my jsme to měli vloženo už loni v listopadu jako samostatný zákon, takže vy jste to tady mohli projednat, vůbec k tomu zvýšení platů politiků nemuselo dojít, kdybyste se nehádali v té vaší vládní pětikoalici a kdybychom tady už v prosinci, ve druhé polovině prosince to splňovalo i lhůty, mohli projednat návrh zákona SPD na zamrazení platů politiků na celé volební období. Ale to vy nechcete, vy nechcete.
Fialova vláda nepřinesla ani jeden návrh na řešení zdražování energií v České republice. Ani jeden, všem lidem se zdražují energie. (Reakce ze sálu.) Já se ještě k tomu vašemu jednomu návrhu dostanu, to se tady nikdo nemusí bát, kdyby si někdo myslel, že jste přišli s něčím pořádným. Já si pamatuju dobře, co jste tady navrhli. To jsou ty doplatky na bydlení, k tomu se dostaneme. To je úplně k smíchu, že toto je systémové řešení z vaší strany. To je další blamáž na blamáž. Ale pojďme zpátky k těm návrhům. To znamená vy jste v podstatě nenavrhli vůbec nic, co se týče zamrazení platů politiků na celé volební období. My jsme to tady navrhli, vy jste to odmítli. A my ten zákon chceme, taky ho tady máme v pořadí na celé volební období. A vy, když jste zjistili, vaše vláda, že jste se dostali pod veřejný tlak, tak jste přišli najednou s vaším zákonem opožděně, proto se kvůli vám už od 1. 1. ty platy politiků zvýšily, přišli jste s křížkem po funuse a teď jste to navrhli zamrazit na pár měsíců, na jedenáct měsíců, na deset měsíců, no prostě do konce roku. A zase tady budeme, protože lavírujete, nechcete si ty platy snížit, respektive zamrazit ty platy, takže teď lavírujete. A my to prostě chceme zamrazit na celé volební období, protože ty platy politiků jsou nadprůměrné a já si myslím, že by to bylo férové gesto vůči občanům.
Další zákon, co tady máme, je například můj dům, můj hrad. To je zákon, který už je tady třetí volební období, my ho tady předkládáme. A vždycky nám ho tady ostatní strany odmítají. Je to zákon, který by řada občanů uvítala. A píše nám ohledně toho velké množství občanů, protože dneska je situace taková, viz ten příklad přepadení u Plzně z loňského roku, že pána s manželkou v noci přepadl v domku na Plzeňsku právě propuštěný recidivista z vězení, právě propuštěný vrah to byl. A pán v noci, když byl doma přepaden, byli přepadeni v rodinném domku, vytáhl legálně drženou pistoli a toho recidivistu a vraha zastřelil. Bylo to v noci, samozřejmě pán byl popotahován a je popotahován, zdali je to nutná obrana, není nutná obrana a tak podobně. A jak to má asi v noci občan poznat, který je přepaden doma v bytě a nebo v domku? Ten útočník, ten kriminálník prokazatelně překoná násilím nějakou překážku, to znamená vylomí zámek, rozbije okno, vypáčí zámek, vykopne dveře, tak přece v takovém případě navrhujeme, aby ten přepadený občan, napadený občan a jeho rodina byli vždycky v právu. A dnes to tak není. Podle názoru mimochodem i Babišovy vlády, která byla taky proti tomu našemu zákonu, se tady podle názoru vládnoucích politiků má zřejmě v noci rozespalý občan ještě snad toho kriminálníka a toho pachatele zeptat, jestli má zbraň, nebo co, nebo jestli není náhodou mistrem světa v karate, jestli ho náhodou ten pachatel, aniž má zbraň, neumí skolit jedním úderem. To přece není možné, tenhleten stav. My prostě chceme návrh zákona, máme ho tady podaný, u nás to má na starosti poslanec Koten, Radek Koten. Můj dům, můj hrad. 
To znamená, my chceme změnit trestní zákoník tak, aby v případě, že násilím překoná někdo překážku, to znamená, jak už jsem tady dával ty příklady, k vám domů, tak aby ten napadený, potažmo jeho rodina, byli vždy v právu, když se brání. A my jsme ten návrh zákona navrhli promyšleně, protože jsme vůbec nešli až na ten americký model, protože americký model je ještě více na straně toho majitele nebo lidí, co jsou v té nemovitosti. Takže my jsme šli něco mezi právě, aby to bylo přijatelné. Aby to bylo přijatelné i pro - doufal jsem - politiky třeba ostatních politických stran. Ale evidentně oni nejsou na straně občanů.
A tady někdo tvrdil vždycky, jak jsme bezpečná země. Tak se chci zeptat těch, co tvrdí, že jsme bezpečná země, což určitě nejsme tady Ukrajina, to uznávám, nebo nemáme úroveň bezpečnosti jako v některých rozvojových zemích, to určitě, já jsem v mnohých těch zemích byl, ale já se chci zeptat, ten, kdo by tady říkal, a to tady říkal s oblibou i premiér Andrej Babiš, jak jsme bezpečná země, tak bych se ho chtěl zeptat, jestli nemá doma bezpečnostní zámek, jestli nemá doma alarm, jestli nemá v autě bezpečnostní zámek. Tak proč ho tam tedy mají? Proč ho tam tedy máte, když je tak bezpečno? Nebo se chci zeptat, jestli si neplatíte pojistku proti vykradení třeba doma, pojištění domácnosti. Když je tedy tak bezpečno, tak ji asi nepotřebujete! Takže to přeci není pravda! Takže by bylo dobré skončit s tím pokrytectvím a postavit se k tomu čelem ve prospěch občanů a ten náš zákon můj dům, můj hrad bychom tady měli přijmout, protože prostě je potřeba stát na straně slušných lidí, kteří si poctivě vydělali peníze, nebo invalidé, kteří poctivě žijí, samozřejmě nemůžou za zdravotní postižení, ale prostě mají obavu o svoji bezpečnost, a je potřeba, aby ti kriminálníci věděli, na čí straně je právo, aby si rozmysleli vůbec někoho přepadávat doma a vloupat se někam. Takže o to tady jde.
Máme tady i další návrhy zákonů, například máme zákon, aby neziskové organizace, a cílíme na ty politické neziskové organizace, v případě darů ze zahraničí musely mít povinně ze zákona transparentní účet. Taková drobnost a ono to překvapivě takto nefunguje. To znamená, bylo by přeci... Já nevím, proč se stydí ty neziskové organizace říct, že je financují třeba Open Fund Society, to je ten George Soros (vysloveno česky) nebo George Soros (vysloveno anglicky). On je z Maďarska, tak teď nevím, jestli to mám číst anglicky, nebo jestli to mám číst maďarsky. Proč se stydí za to, že je financují Norské fondy, za kterými už ovšem není zřejmé, kdo financuje ty norské fondy. Nic proti Norsku, Norsko je krásná země. To jsou ty fondy. Stydí se za to, že je financují různé zahraniční a další různé politické neziskové organizace, a tyto organizace tady potom vyvíjejí politickou činnost. Takže my chceme, aby to bylo transparentní. Oni přeci volají po - to je i ta Rekonstrukce státu například, se to jmenuje. Také, co mám informace, tak jsou financováni ze zahraničí. A oni tady chtějí... A právě s tou Rekonstrukcí státu vytváří vláda Petra Fialy zákon o korespondenční volbě, jak jsme se dočetli. Jak příznačné. Jak příznačné! Takže vláda sama nevytvoří ani - sice s tím zákonem samozřejmě zásadně nesouhlasíme, ale to tady ještě bude jako bod určitě, to je ta priorita této vlády - korespondenční volby, nikoliv zvyšování důchodů, zvyšování příjmů rodin s dětmi, invalidních spoluobčanů, podpora živnostníků atd. a dalších věcí. Ne, ne! Priorita této vlády jsou korespondenční volby. To je úplně neuvěřitelné v kontextu toho zdražování, co se tady děje. Tak samozřejmě dokonce tady politické neziskovky vytváří zákony pro tuto vládu, protože ona sama to ani není schopna vytvořit. To je také úplně tedy neuvěřitelná neschopnost a úplně neuvěřitelná záležitost! Kdo vám vlastně diktuje, jak vám tady diktují? Oni vás snad vodí jako loutky ještě zezadu. Konkrétně u tohoto zákona jsme o tom přímo četli přeci i v médiích, že vám to vytváří tato politická nezisková organizace, která je financována podle mých informací ze zahraničí. Takže my chceme, aby ti, co dostávají přes pět tisíc euro ročně, tak aby si museli zřizovat transparentní účet. Samozřejmě dáváme tam zároveň, že se to nevztahuje na členské příspěvky atd., abychom neomezili žádné fotbalové kluby, žádná zájmová sdružení atd.
A dále chceme pomoci živnostníkům. Tady to má na starosti, je to autorský zákon, a my chceme zrušit poplatky OSA atd. pro živnostenské provozovny, pro které není hudba tím primárním výdělkem. To znamená, že dneska samozřejmě má řadu... My chceme podporovat živnostníky. SPD podporuje živnostníky. A dneska je situace taková, my chceme pomoci těm kadeřnictvím, obchodům, prostě jsou to všechny obchody, ať jsou to oděvy apod., všechny možné provozovny, které dneska platí poplatky, musí platit poplatky OSA, přestože tam mají hudbu jenom jako podkres. A my chceme, aby ty poplatky OSA, aby ta povinnost zůstala pouze těm živnostenským provozovnám, těm provozovnám respektive, drobným provozovnám, je to pro drobné provozovny, pro ty živnostenské, aby to platily OSA jenom ty provozovny, pro které je hudba primárním výdělkem, aby to zůstalo jenom u těch. To znamená, to jsou třeba diskotéky, můžou to být hudební kluby apod. Ale těch 99 % provozoven, pro které to není primární výdělek, tak aby od toho byly osvobozeny.
Mimochodem řada lidí si mi stěžuje na to, jak funguje OSA atp. Říkají, že vůbec neví, i umělci mi to říkají, že neví, kdo tam má jaké platy vlastně, jak je to financované, jak probíhají peníze. Je to vlastně - vůbec by bylo dobré se podívat na tuto organizaci, protože je to vlastně daň. Ty poplatky OSA jsou dneska vlastně daň. Je to jako koncesionářský poplatek České televizi. To je vlastně daň v podstatě, jinak pojmenovaná. A je opravdu zajímavé, když mi někteří známí umělci říkají, já je znám léta samozřejmě, ještě z doby, kdy jsem nebyl v politice a vystupovali jsme spolu s mnohými i v televizních pořadech, tak říkají, že třeba sami sobě organizují koncert, takže oni jsou i autory či spoluautory té písničky, jsou autory té písničky a oni sami musejí té OSA zaplatit za svůj koncert, pak jim to zkrouhnou a nějaké drobné jim potom za ten jejich vlastní koncert, přestože oni sami jsou autoři, tak jim vrátí. Prostě to jsou opravdu zajímavé věci, včetně toho ne úplně zřejmého financování, jak tam probíhají ty finanční toky v té OSA. Myslím, že by bylo dobré to otevřít. Já už jsem se to snažil otevřít jako senátor, ale nikdo se ke mně nepřidal. Tady o to téma není vůbec zájem a přitom si myslím, že by to bylo dobré téma.
Co se týče toho zdražování energií, abych se k tomu vrátil. Takže vláda Petra Fialy slíbila, že do konce loňského roku, to znamená do konce prosince, předloží návrh řešení zdražování energií. Proběhlo to všemi médii. Všichni jsme to slyšeli, že vláda Petra Fialy předloží do konce loňského roku návrh na řešení zdražování energií, a nepředložili jste nic. No nic. Předložili jste tady jeden návrh, kde zvyšujete doplatky na bydlení, malinko jste rozšířili tu skupinu, což určitě SPD podporuje a prosazuje, abychom pomáhali skutečně potřebným skupinám občanů, ale vy jste díky tomu zákonu, protože to byl paskvil, protože tady se ukázal váš amatérismus. My jsme pro to hlasovali, protože chceme, aby alespoň se zvýšilo té malé skupině, protože naše návrhy jste odmítli, tak jste zvýšili dávky nepřizpůsobivým. I nepřizpůsobivým. To je neuvěřitelné. A hlavně tohle je systémové řešení zdražování energií, co jste předvedli? To je to slibované řešení? Nejenom, že jste to předložili pozdě, protože jste říkali do konce prosince, ale navíc vy jste žádné řešení nepředložili, kdy všem občanům se tady zdražují energie, tím se zdražují potraviny i další věci a vy jste drtivé většině občanů s ničím nepomohli! Ano, malinko jste rozšířili možnost doplatku na bydlení, ano, pro určité ohrožené skupiny, ale mimochodem i nepřizpůsobivý dostanou navíc. Ale kdybyste přijali ten náš zákon na ukončení zneužívání dávek nepřizpůsobivými, co tady SPD předkládá, tak to by bylo pak v pořádku, protože to by pak bylo zadrsnění (?) a pak by na ty dávky dosáhli skutečně jen ti potřební. Ale vy zase politikaříte, nemáte vlastní návrhy, proto tady navrhujete takovéhle návrhy, a ve výsledku je to tak, že většina lidí nedostane nic, žádnou podporu, žádné řešení zdražování energií, a ještě si ze svých draze placených složenek platí navíc teď kvůli vám i nepřizpůsobivé. I říkám - i, protože malinko jste tam rozšířili ten okruh těch lidí, kteří na to můžou dosáhnout, i o ty slušné lidi. 
Takže to je další věc. Dále tady máme návrhy zákonů na zvýšení daňových zvýhodnění. Dětí samozřejmě z pracujících rodin - o tom hovoříme, protože kdo neplatí daně, tak logicky nemůže mít ani daňovou výhodu, že jo, takže tady nemluvíme o nepřizpůsobivých, kdyby to někomu nebylo jasné. Máme tady zvýšení daňový slev na poplatníka. Já myslím, že slušní lidé i ti pracující si zasluhují podporu. A hlavně mi pak neříkejte... v médiích, vy se mě tady ptát ani nebudete podle mě, protože já bych hned vám to vysvětlil a vždycky to slyším někde v médiích za mými zády, že pomlouvají SPD a říkají, kde na to chtějí vzít. No, kde? Vždyť vám to říkám, škrtněte ty peníze solárním baronům! Dávky nepřizpůsobivým, politické neziskovky a tak dále. To tady říkáme, takže doufám, že to nikdo nebude opakovat, kde na to vzít.
Jenže vy to nechcete udělat! Protože jste servilní vůči Bruselu a vůči Evropské unii, a tam jste naslibovali hory doly a samozřejmě teď se dostáváte do slepé uličky svými vlastními sliby, protože ten rozpočet je prostě jenom jeden, ty peníze jsou jenom jedny, a není to nafukovací. Takže vy jste přesně před tou volbou, ale vy už jste si zvolili, jestli si zvolíte slušné lidi a pro ty budete pracovat, aby měli více peněz v bezpečí a spravedlnosti, nebo si zvolíte projekty Evropské unie, a to, co vám tady diktují z Bruselu. A my v SPD máme jasno. My jsme si zvolili ty slušné lidi.
Dále tady máme také důležitý návrh zákona. Ano, tady Lucie Šafránková - zvýšení příspěvku na péči o zdravotně postižené. Zvýšení příspěvku na péči o zdravotně postižené. A to je určitě důležitá věc, protože to zvýšení, jestli se teď nemýlím, ale myslím, že moc ne, tak už se nezvyšoval, tuším, čtyři roky, možná ještě déle, méně určitě ne, ale déle. Teď nevím, jestli to není náhodou déle než čtyři roky. A samozřejmě všechno se zdražuje a hlavně invalidní spoluobčané ty jsou samozřejmě v nevýhodné pozici, takže my chceme, aby se jim zvýšil příspěvek na péči zdravotně postiženým. A proč tady mluvím o všech těch zákonech? Aby občané slyšeli, co všechno vy blokujete, co všechno blokuje nová vládní pětikoalice. Co občané už mohli mít, kdyby tady... například na úterý je svolaná mimořádná schůze - pandemický zákon, k tomu se ještě dostanu. Místo toho, abychom úterý trávili zvýšením příspěvku na péči pro zdravotně postižené například, jo?
Stejně tak korespondenční volba. Pořád tlačíte tu korespondenční volbu, což je ohrožení demokracie v České republice a dává to prostor k manipulacím. Místo aby se tady projednávalo například ukončení zneužívání a nepřizpůsobivými. To je přesně to, o čem tady hovořím. Nebo místo aby se projednal návrh SPD "Můj dům, můj hrad". To jsou přesně priority pětikoalice a versus priority SPD. Pak tady máme zákon na uzákonění minimálního důstojného důchodu. Tak to je zákon, který platí v řadě vyspělých zemí, protože v řadě vyspělých zemí si uvědomili, že prostě za ty důchody - a už to aplikují na situaci v České republice, takže za ty důchody 10 tisíc, v našem případě třeba 9, 10, 11 tisíc se prostě nedá vyžít. Nedá se vyžít za ně. Proto v mnoha vyspělých zemí přistoupili k uzákonění minimálního důstojného důchodu. A my to navrhujeme, aby to bylo na hranici minimální mzdy.
Ono to plus minus kopíruje i tu tzv. hranici chudoby, kterou určuje Evropský statistický úřad. Je to plus minus podobná částka, je to cca 15 tisíc. A samozřejmě to navrhujeme, aby zase tady někdo nevyskakoval, že chceme dát nepřizpůsobivým důchody, to by bylo samozřejmě laciné, to by jenom svědčilo o tom, že si ten zákon takový poslanec nepřečetl, za splnění zákonných podmínek to navrhujeme. To znamená buď jsou odpracované roky nebo je tam ta invalidita. A od této částky výše zásluhově. Takže zásluhovost by zůstala. Protože skutečně za ty důchody, když má někdo 8, 10 tisíc třeba nebo 11... dobře, když jsou ještě dva partneři. Jenže samozřejmě dojde vždycky k té smutné události, že jeden z partnerů zemře dříve. A pak se senior, často ve velmi vysokém věku, ocitne sám. A logicky nedokáže ufinancovat často ani svoje bydlení. Takže tady prostě ten minimální důstojný důchod je potřeba celkově, a my chceme podpořit, my chceme podpořit invalidní a starobní důchodce, hlavně ty nejnižší důchody, to jen problém, problém jsou ty nejnižší důchody v prvé řadě. Já vím, že kvůli dosavadním vládám my jsme nebyli součástí žádné vlády, tak je rozpočet zadlužený, ale znovu. My konkrétně navrhujeme, kde škrtnout a kde tyto uspořené peníze přesunout.
Dále tady máme některé takové zákony, které tady navrhujeme dlouhodobě. Ale já jsem to vzal v pořadí asi těch, které bychom chtěli, aby se projednali prioritně. A je to například zákaz propagace islámské ideologie. A to tady už nám leží z minulého volebního období, protože my si myslíme, že bychom měli v České republice ze zákona zakázat propagaci nenávistných ideologií. Tam je to o těch nenávistných ideologií. Protože já nevím, jestli to víte, ale dneska je zakázáno v zákoně pouze propagace takových hnutí, ale nikoliv takových ideologií. A vycházíme právě z rozsudku soudu z minulého volebního období, kdy byl souzen představitel muslimské obce v České republice za to, že tady vydával knížku, která je mimochodem v Německu zakázána, jmenuje se Základy tauhídu. Je to prostě vahábistická kniha, kde propaguje extrémní Islám, to je to usekávání rukou a řeknu nadřazenost mužů nad ženami a podobně, což je nepřijatelné samozřejmě pro SPD, tak v České republice tento člověk tu knihu šířil a soud ho osvobodil se zdůvodněním, že v České republice je trestné propagace takového hnutí, ale nikoliv ideologie. A jelikož to nebylo hnutí (se smíchem), tak ho osvobodili.
A to bylo přímo zdůvodnění toho rozsudku. Takže tady je mezera v zákoně a my bychom chtěli, aby se právě tam vložilo, spočívá ta novela jenom dvě slova: a ideologie. A ideologie. Já si myslím, že opravdu tyhle názory, které prosazuje Islám, tak nemají prostě v České republice co dělat. Jako třeba shazování homosexuálů ze střechy. To je přeci šílené, to je přeci šílené úplně. Nadřazenost mužů nad ženami a tak dále prostě. To prostě jsou věci, které já tady nechci, my tady nechceme tyhlety věci. My si myslíme, že je to v rozporu s ústavou, že je to v rozporu s demokracií. A to, že si někdo říká, že takovéto věci jsou právo na svobodu vyznání, no, nezlobte se na mě, právě proto je tady zakázána například propagace fašismu. Já myslím, že je to tak správně, co má být zakázáno.
To tady přeci už máme a to bychom se vraceli někam, co už dávno řešeno je v České republice. Nebo taková právní úprava už tady dávno je, jenom jde o to ji zkonkretizovat ještě, nebo aby byla aplikovatelná i na ty ideologie. Pak tady máme samozřejmě také zákon na zákaz islámského zahalování na veřejnosti. A opět to není nijaký ideologický výmysl Okamury. To je zákon, který nedávno začal platit v Dánsku, v Rakousku a mimochodem v různých modifikacích platí ve Francii a tak podobně. Takže naopak my jsme si vzali příklad z Rakouska a z Dánska, to jsou ty poslední příklady, kde to začalo platit. Asi se všichni shodneme, že jsou to vyspělé země a mají tam s tím problémy velké. Takže zase ty argumenty, které tady vždycky slýchávám. Vždyť tady žádná migrace není. Vždyť tady ty problémy nemáme. Takže vy si budete kupovat bezpečnostní zámek domů až vás vykradou?
Vy si koupíte cestovní pojištění až když se vám něco v zahraničí stane? To je logika některých poslanců jiných stran? To si snad dělají legraci. Nejenom že by vám to pojištění už nikdo ani neumožnil v takovém případě až by se vám stalo něco v zahraničí. Nebo až by vás někdo vykradl doma, tak také vám pojišťovna neumožní, no tak si to doplaťte zpětně to pojištění. To jsou přeci nesmysly. Jak tohleto někdo může tvrdit. Já to tady vždycky slýchávám, hlavně ideologicky jsou v tomhletom experti Piráti vždycky. Protože oni jsou na straně samozřejmě Islámu a podobně. Ale já si říkám, ať si ve své zemi každý dělá co chce. My chceme, aby se tady lidé přizpůsobovali. My nechceme nepřizpůsobivé lidi. A jinak ať si doma každý dělá co chce. To přeci nikomu nikdo zakazovat nechce. To je v pořádku.
Na ulici také když vám někdo bude vyřvávat pod okny celou noc, tak také neřeknete, ať si dělá co chce. To přeci není pravda. (Se smíchem.) 
Takže to je po vzoru skutečně Rakouska, Dánska, takové ty nesmyslné argumenty, které jsem slyšel v minulém volebním období, jaké to bude, když bude někomu zima, že má zahalený obličej. Prosím vás, to je tam všechno ošetřené, aby při sportovních výkonech, při divadelních výkonech, při zdravotních důvodech - to jsou všechno výjimky z toho zákona. Mimochodem tento zákon byl konzultován i s legislativním odborem ve Sněmovně, všechno bylo prodiskutováno podrobně. Takže tyto výtky padají samozřejmě a jenom hlupák může říkat takové výtky. Jenom by se usvědčil z toho, že to ani nečetl. To jsem tady zažil v minulém volebním období, musím říct, že lidé tady komentují zákony z pera SPD a ani si je nepřečetli, jenom aby něco plácli. Což tedy bylo úplně neuvěřitelné.
Už půjdu pomalu do závěru. Musím říct, že se mi tedy taky vůbec nelíbí, jak vláda porušuje předvolební sliby. Vy jste říkali, že nebudete zvyšovat daně. Ale opak je pravdou přece, opak je pravdou. Vždyť hnutí SPD odmítá zvyšování daní, které prosazuje vláda. Ale vláda, což je koalice Spolu - to je ODS, KDU-ČSL, TOP 09, Piráti a STAN - vy jste tady minulý týden zveřejnili, že budete zvyšovat daně. Takže vy normálně jste u vlády pár týdnů a podvedete opakovaně úplně všechny.
Protože ministr práce a sociálních věcí Marian Jurečka z KDU-ČSL oznámil, že hodlá zvyšovat spotřební daně. No, on tomu říká valorizovat zase, aby obelhal lidi, ale to už by snad neobelhal ani žáka první třídy, protože valorizovat je zvyšovat pochopitelně. To snad chápe úplně každý. Takže vy chcete zvyšovat daně a přitom jste říkali, že nebudete zvyšovat daně. Tak to je tedy podraz na voliče úplně par excellence. (Potlesk poslanců hnutí SPD.)
No a místo abyste proti inflaci a rostoucím cenám energií přijímali řešení... Když se zastavím krátce u těch dočasných řešení, jako například Polsko a Maďarsko - tam jsou vlastenecké vlády - a jak k tomu přistoupily. Polská vláda například od 1. února na půl roku plánuje zavést nulovou daňovou sazbu DPH pro základní potraviny, kam patří chléb, maso, výrobky z mléka nebo nealkoholické nápoje a to z dosavadních pěti procent na nulu. Nulovou daňovou sazbu budou mít v Polsku navíc od února do července i umělá hnojiva pro zemědělce, jejichž cena má přímý vliv na ceny potravin.
V Maďarsku byly zase dočasně zmrazeny úrokové sazby u hypoték a byly stanoveny maximální ceny pohonných hmot a ceny některých základních potravin. Tak teď se podívejte, co dělá maďarská a polská vláda a co předvádí vláda Petra Fialy, pětikoalice. Nula nic, žádný návrh není. To je neuvěřitelné ve srovnání ze sousedními zeměmi, které jsou ve středoevropském regionu, ve V4, tím pádem mají podobné průměrné platy. Proto o tom hovořím, nemá cenu se tady srovnávat například s Německem. Ti občané mají podobné problémy - taky se zdražováním energií a tak dále, s inflací - a podívejte se, co připravila maďarská a polská vláda.
Fialova vláda pětikoalice nic, nula, žádný návrh pro občany. Vždyť to je na okamžitou demisi, tohle. Vždyť vy jste tak neschopní, že ve srovnání se sousedními vládami z podobného regionu jste nepředložili ani jeden návrh pro občany. Já jsem vám tady přečetl návrhy, co předkládají Poláci a Maďaři. A všimněte si, že si tady schválně dávám pozor, aby nikdo z vás nemohl říkat, že Okamura něco. Všude dávám příklady ze zahraničí, srovnání vám říkám, abyste to všechno slyšeli tak, jak to je. SPD samozřejmě neustále, naši experti a analytici analyzují zákony a situaci v zahraničí, abychom pořád měli informace a mohli jsme z toho vycházet při naší poslanecké práci.
Takže ta krátkodobá řešení, když se mě někdo ptal - a dokonce se mě tady kuloárně ptali i zástupci tady té vládní pětikoalice - no a co teď hned a co navrhujete. No tak, vždyť vám to říkám. Samozřejmě odpuštění DPH na energie by bylo také ideální. Ale teď tady říkám - vám úplně ujíždí vlak. Ale nejhorší je, že občané pořád ty drahé složenky platí kvůli vaší neschopnosti, kvůli neschopnosti vaší vlády s čímkoliv přijít. Maďarská a polská vláda, vlastenecké vlády, které nejsou servilní vůči Bruselu, chrlí jeden nápad za druhým a už to jdou realizovat, aby pomohli občanům.
Jenom připomenu, že i v minulém volebním období maďarská a polská vláda - onehdy, je to tuším asi tři čtyři roky - zastropovaly ceny energií na cenách předešlého roku. A Evropská unie kvičela samozřejmě. Kvičela, ale oni byli prostě na straně občanů. Ale vy nejste schopni udělat vůbec nic, to je neuvěřitelný. Samozřejmě to celkové, to plošné, nebo to systémové, řešení, je odstoupit od toho Zeleného údělu EU, to je ten Green Deal. Tady jsem rád, že v tomto podobný názor vyjádřil následně i prezident Zeman. To by samozřejmě vyřešilo tu situaci také - odstoupit od Zeleného údělu EU a mít čistě vlastní energetickou politiku.
Tady bych rád připomněl, že i z hlediska Evropské unie energetická politika stále zůstává v gesci národních zemí. A samozřejmě odstoupit od toho systému obchodování s emisními povolenkami, to je také EU. Samozřejmě nám to úplně šíleně zdražuje energie. Naší levně vyrobenou energii nám zdraží a pak si ji naši občané musí draze kupovat? A ten argument, že přijdeme o nějaké - to je argument, který jsem slyšel - my přijdeme o spoustu peněz z EU. Prosím vám k čemu jsou obyčejným lidem peníze z EU, když nemají na energie a nemají na potraviny? To je neuvěřitelný argument. (Potlesk poslanců SPD.) Takže to je, co se týče těch energií.
V kostce řečeno, musím říci, že vláda Petra Fialy - proto tady navrhuji ty tři body v diskuzi, o kterých jsem hovořil - tak v podstatě pro lidi nic, ale zvyšování daní a nějaké nesmysly, na to mají času dost. Samozřejmě v neposlední řadě je potřeba zmínit, že vláda přišla ještě s dalším zdražením a to je zvýšení koncesionářských poplatků. Zvýšení koncesionářských poplatků České televizi a Českému rozhlasu. Ano, vy máte čas na zákony, ale pouze zvýšení daní, zvyšování koncesionářských poplatků - chcete zvýšit jak Český rozhlas, tak Českou televizi.
My s tím nesouhlasíme, protože Česká televize není podle mého názoru ve všech pořadech vyvážená. Budu konkrétní, budu mluvit o jednom jediném pořadu. To, co tady řeknu, jsou to Otázky Václava Moravce, kde jsem již sedm let nebyl pozván. To znamená ne, že jsem byl pozván a odmítl jsem. Oni mě nepozvali, takže jsem ani neměl co odmítnout. To znamená, to je cenzura, to je politická manipulace úplně neuvěřitelná. Sedm let mě nepozvali do Otázek Václava Moravce, sedm let jsem nebyl pozván.
Je to neskutečná manipulace, protože nás volí v podstatě v těch minulých i předminulých volbách, SPD volí, přes půl milionů voličů. To znamená, že z těch lidí, co přišli k volbám, tak v průměru deset procent koncesionářů jsou voliči SPD a oni za své poplatky nemůžou vidět předsedu strany, kterou volí, v hlavním diskuzním pořadu České televize a ještě ze svých koncesionářských poplatků platí propagaci předsedům jiných stran. No, to je neuvěřitelná manipulace. A konkrétně mluvím o tom pořadu Otázky Václava Moravce.
Musím říct, že v ČT 24 se to zlepšilo. Myslím, že jsme tam začali být adekvátně zastoupeni, začali jsme být adekvátně zastoupeni našemu volebnímu výsledku, to je v pořádku. Ale tento konkrétní pořad Otázky Václava Moravce, ten prostě nedodržuje zákon o České televize, který káže vyváženost. Vyváženost, to je to slovo. My nechceme mít víc, než ostatní, my chceme mít stejné podmínky, jako máme mít dle zákona. O to nám tady jde, dle zákona. My nechceme nijak, aby bylo zvýhodňováno SPD. My jenom chceme mít stejné podmínky v souladu se zákonem jako ostatní. A sedm let jsem nebyl pozván do Otázek Václava Moravce, sedm let mě nepozvali. To je normální manipulace, je to podvodné jednání podle mého názoru a proto my prostě nebudeme pro to zvýšení, dokud se to nenastaví. 
A myslím, že k tomu bude dlouhá debata, to už teď avizuji předem. Bude k tomu dlouhá debata. Nepůjde to tak jednoduše, abyste si tady protlačovali takové věci, se kterými volič SPD nesouhlasí.
A je to tak stejné v Českém rozhlase. Ano, Radiožurnál se teď trošku pochlapil po volbách, občas zavolají. Ale Český rozhlas plus. Vždyť to je úplně flagrantní, jakým způsobem jsou oni nevyvážení. Opět, to je prostě nějaká redakce tady snad Evropské unie, nebo co, nebo demobloku, mi to tak připadá, když jsem viděl ty grafy v počtu vystoupení, v počtu zmínek o SPD a jiných stranách. A to se probíralo i na Radě Českého rozhlasu. Každý se na ten graf může podívat. Bylo to i na Radě Českého rozhlasu, ta obrovská nevyváženost.
To znamená z těchto důvodů s tím prostě nesouhlasíme, ne že bychom neměli rádi rozhlas a Českou televizi. Já tam vystupuji 20 let, ještě samozřejmě x-krát, stokrát, možná i víckrát z doby, kdy jsem vůbec nebyl v politice. Takže já k tomu mám naopak vztah. Ale některé konkrétní pořady, některé konkrétní redakce, kdo to tam vede... Naopak je mým zájmem, aby lidé měli Českou televizi, Český rozhlas, aby to poslouchalo prostě co nejvíc lidí, aby se na to dívali. Ale k tomu je potřeba ta vyváženost. A dnes to tak není, protože jsou tam různé manipulace.
Samozřejmě my jsme tak jako tak už i v minulosti navrhovali, že tím řešením by mohlo být právě například to, aby Česká televize, Český rozhlas byly placeny ze státního rozpočtu, to znamená zrušení koncesionářských poplatků, a aby bylo to hospodaření pod dozorem Nejvyššího kontrolního úřadu, nikoli pod dozorem politiků, ale pod kontrolou Nejvyššího kontrolního úřadu. To si myslím, že by asi tu věc zprůhlednilo i to hospodaření, kde dneska s tou kontrolou jsou samozřejmě problémy.
Takže vláda tady opět navrhuje další zákon zase jenom zvýšit daně lidem. A já se chci zeptat, kdy tedy navrhnou něco, kdy se lidé budou mít líp, kdy se lidem bude líp žít, kdy budou mít víc peněz? Zatím je to úplně naopak, úplně naopak. Všechny argumenty už jsem tady víceméně řekl.
Poprosil bych vás, vážený pane předsedající, (řečník se otáčí, aby viděl, kdo řídí schůzi) ano, už jste se mezi tím vyměnili, vážená paní předsedající, navrhl jsem ty tři body, čtyři body. Rád bych to navrhl jako bod jedna, dvě, tři, čtyři na pořad dnešní schůze. Teď bych to jako rád hovořil, aby to bylo dneska dopoledne, protože od 18 hodin je opoziční okénko, tak aby nedošlo zase k záměně. Opoziční okénko zase představí náš poslanec Radim Fiala, půjde navrhnout body do našeho opozičního okénka, což opět opravdu považuji za velmi neadekvátní, že nám tady dáte tři hodiny na opoziční okénko a samozřejmě, jak už jsem říkal, v čase, schválně v odsunutém čase, jenom abyste nás upozadili, abyste tady zase něco válcovali.
Chtěl jsem vám říct jednu věc. Ještě jsem chtěl říct jednu věc. Vy jste se někteří z vás snížili dokonce i k takovým lžím, a zaznamenal jsem to, to, co se stalo minulý pátek tady, jak opozice přehlasovala koalici u stavebního zákona. Ano, SPD chce, abychom se konečně dostali z toho stopadesátého, stošedesátého místa na úrovni Bangladéše a aby se zrychlilo stavební řízení v České republice, protože teď prostě nelze stavět ani byty. Ceny eskalují. Kdo si z vás stavěl, a já tu zkušenost mám, tak to je prostě opravdu neskutečně na dlouho. My jsme kolem stopadesátého místa na světě, co se týče délky stavebního řízení, mezi rozvojovými zeměmi. A teď se to vládní pětikoalice snaží zase zdržovat tak, abychom na tom stopadesátém místu zůstali. To je jedna věc.
Ale hlavně jsem se chtěl vrátit k tomu hlasování. Někteří vládní poslanci lhali, že prý SPD nedodrželo nějaké dohody. Ne. Vy všichni víte, že s SPD žádná dohoda nebyla. Vy jste za námi totiž ani nepřišli. Takže dobře. Vy jste politici vládní pětikoalice, která tady má stoosmičkovou většinu. A vy se s námi nechcete bavit. Vy se s námi nebavíte. Dobře, tak tím pádem my máme v souladu s jednacím řádem dost prostoru bavit se tady na mikrofon. A to je férové. Vy se s námi nebavíte. Vy se s námi nechcete bavit. V pořádku. Tak my se tady budeme bavit na mikrofon. A těším se na to, až se vás za půl roku nebo za rok zeptají média, co jste prosadili ve Sněmovně. A těším se na to, jestli budete mít tu sílu říct, že kvůli vaší vlastní totální neschopnosti dělat politiku, že jste neprosadili nic kvůli dvěma opozičním stranám. To by bylo na okamžitou demisi a odchod. Protože takhle neschopní politici, kteří nejsou schopni si sednout ke stolu, nejsou schopni se normálně pobavit, najít nějaký politický kompromis, normálně se bavit v zájmu občanů, jak to tady v té Sněmovně uděláme, jak budeme spolupracovat a jak budeme ty věci posouvat, abychom si každý řekli, co tady vzhledem ke svým programům chceme prosazovat, a jeli podle nějakého... na základě nějaké politické dohody, politických jednání, aby to tady fungovalo.
Vy jste se rozhodli to tady válcovat na sílu natvrdo. Ale my ne. My tady děláme standardní práci. My jenom bojujeme za náš program. Vy to válcujete. Vy máte většinu. Tak hlavně tady neříkejte, že někdo dělá nějaké obstrukce. My neděláme obstrukce. My přesně v souladu s jednacím řádem, mluvím konkrétně, nečtu tady žádnou knížku. To může přijít například u jiného bodu, ale knížka bude k věci. A přesně říkám, co chceme prosazovat, protože vy s námi nechcete jednat, vy nemáte čas na jednání s námi, tak to tady musím vysvětlovat na mikrofon, co SPD prosazuje, abychom se slyšeli. A takhle to bude i nadále.
A co se týče úvodu ve Sněmovně, tak vy jste samozřejmě hodili do koše víc než půl milionu hlasů voličů SPD. A to se samozřejmě našim voličům nelíbí. Našim voličům se nelíbí, protože vy jste řekli tím, jak jste k tomu přistoupili mimo jiné, že hlas voličů Pirátů má pětinásobně větší váhu než hlas voličů SPD. A to je pro nás nepřijatelná diskriminace. Není to tak. Před ústavou má hlas každého voliče stejnou váhu. A my vám to tady prostě budeme vysvětlovat, protože já budu bojovat za voliče SPD do posledního dechu. A oni to vědí. Do posledního dechu budu bojovat za voliče SPD. I kdybych zůstal sám. I kdybych zůstal sám proti té vaší stoosmičkové koalici.
Děkuji za pozornost. (Potlesk poslanců SPD.)
Tak, když tedy shrnu ten výsledek dnešní schůze, protože se už v tuto chvíli nikdo nehlásí do rozpravy, tak pan Vít Rakušan, ministr vnitra a předseda hnutí STAN nám neřekl, ani pan Gazdík, ani pan Farský, nám neřekli, kdo je koncovým majitelem, tedy fyzickými osobami nebo fyzickou osobou, která vlastní ty kyperské firmy v tom daňovém ráji, které jsou sponzorem STAN. To je první závěr, který tady je. Prostě to neřekne. Neřekne to, kdo je sponzoruje. Prostě ne a ne a ne. Neřekne to. (Smích v jednacím sále.) Na opakovaný dotaz neslyší. Je jak hluchý, ale my víme, že hluchý není, že slyší dobře. Za druhé pan Vít Rakušan, ministr vnitra a první vicepremiér a předseda hnutí STAN odmítá odhalit tu zastřenou strukturu kyperských firem, já jsem to tady jasně popsal, aby lidé věděli z jakých činností a od jakých podnikatelů pochází peníze, které sponzorují hnutí STAN. To je výsledek dnešní schůze. Takže nezbývá nic jiného, než: my máme sesbíráno poslanci hnutí SPD a poslanci hnutí ANO, už máme sesbíráno 40 podpisů na vytvoření vyšetřovací komise. Protože když to nechcete říct, tak je to potřeba vyšetřit. A my zítra to navrhneme jako první bod zítřejší schůze Poslanecké sněmovny a bude to samozřejmě o hlasování. Takže jestli vládní pětikoalice bude chtít, aby skutečně jsme bojovali za transparentnost a za to, a jestli má hnutí STAN čisté svědomí, tak zítra budete souhlasit, protože vy máte tady většinu 108 hlasů, vaše koalice, tak budete souhlasit s vytvořením sněmovní vyšetřovací komise, která tedy bude muset vyšetřit, když to nechce Vít Rakušan říct, kdo je koncovým majitelem, tedy fyzickou osobou, která vlastní ty kyperské firmy v daňových rájích, které sponzorují STAN. Dále bude se snažit odhalit tu zastřenou strukturu kyperských firem, aby lidé věděli, z jakých činností a od jakých podnikatelů ty peníze pocházejí. Protože "pan čistý", Vít Rakušan to prostě nechce říct. Nechtějí to odhalit, nechtějí to přiznat. Protože nemají čisté svědomí. Takže když to nechtějí říct, tak to je jasné, ty důvody.
Takže to je náš závěr a takové budou naše kroky zítra. Děkuji za pozornost. (Potlesk z levé části jednacího sálu.)
No, tak to asi přes tu vaši roušku to vůbec není slyšet. Takže já bych rád ještě krátce vystoupil.
Ne, ne, já jsem říkal, že nejprve bych to navrhl - já jsem dal dvě varianty... (Pekarová: Ano, prosím.) ...abych dal prostor k tomu pozitivně přistoupit tady poslancům. Takže buď jako první bod dnešní schůze, a pakliže by to neprošlo, tak jako poslední bod dnešní schůze. A tam už je případně dostatek časového prostoru. Děkuji.
Ne, ne, ne. Název toho bodu je: Vládní pandemický zákon, který je protiústavní a zavádí covidovou diktaturu. Ale klidně vám to zopakuji ještě mnohokrát.
Co se týče té třetí roviny, tak je to, že jste si to prosadili, prohlasovali tady za pomoci porušení zákona o jednacím řádu Sněmovny. A je to tedy shodou okolností, že v tu dobu řídil schůzi právě také místopředseda Sněmovny Jan Skopeček z ODS, tak vlastně nechal hlasovat o procedurálním návrhu uprostřed projevu, uprostřed mého projevu, přičemž přestávka byla vyvolána nepřítomností ministra - alespoň jednoho ministra z vaší vlády. Ovšem to přerušení na základě toho, že tady není váš ministr, nezakládá konec projevu a já jsem měl dostat slovo kontinuálně poté, co se váš ministr vrátil. To znamená, já jsem vůbec neměl být přerušen v tom projevu a měl jsem mít právo mluvit dále. A jak víte, tak se na tom shodují snad všichni právníci, kteří to v médiích komentovali. Takže to je porušení zákona.
Druhé porušení zákona, které jste, pane místopředsedo Skopečku, vaším prostřednictvím, udělal, tak byl ten váš procedurální návrh na to, aby se mohlo hlasovat i po 21. i ještě pozdější hodině, neboť nebyl přednesen zástupcem předkladatelů na mikrofon, ale jen přednesen předsedajícím. Dále porušením zákona bylo, a opět shodují se na tom i ti právníci, dávají nám zapravdu, že hlasování o prodloužení schůze může být předloženo jen do 19 hodin, viz § 53 1 zákona č. 90/1995 Sb., o jednacím řádu. Já bych vás chtěl upozornit, pane předsedo, že v případě, že to Ústavní soud potvrdí, tak vy budete muset složit funkci místopředsedy Poslanecké sněmovny, protože jste porušil zákon. To znamená, já bych vás chtěl důrazně potom požádat, že kdokoli, kdo z vás bude porušovat zákon ve vedení Sněmovny a dají nám soudy i dílčím způsobem zapravdu, tak to pro vás znamená složení, odchod z funkce místopředsedy či předsedy Sněmovny. Jenom to chci zdůraznit, abyste vážili tyto vaše nedemokratické praktiky.
A proč o tom mluvím, že je to nedemokratické? Já už nebudu mluvit dlouho, protože teď už bude nastupovat ta naše ústavní žaloba, ale já bych tady úplně na závěr chtěl ocitovat právě za mnou sedícího premiéra Petra Fialu. Pan premiér se tváří, že mě neslyší, ale slyší, to víme. Pan premiér Fiala řekl, když jsme tady dva dny zcela legitimně, a předem jsme to nahlásili, že budeme obstruovat pandemický zákon, protože prostě my bojujeme za svobodu a demokracii, vy jste proti svobodě a demokracii pro občany, tak vy jste to, pane premiére, označil, že demokracie není bezobsažný monolog. Ale já si tedy dovoluji ocitovat, co jste řekl v roce 2016, pane premiére, tehdy jste byl předsedou ODS, to jste i dnes, ale byl jste v opozici, a jako opoziční lídr, když jste tehdy blokoval EET, tak jste prohlásil toto, cituji. Cituji Petra Fialu. Menšina má také svá práva a na tom je založena demokracie, nikoliv jen na principu práva většiny. A ta menšina může občas využít i nadstandardní nástroje, které ale k demokracii patří, a těmi jsou obstrukce. 
Konec citátu Petra Fialy.
A řekl jste to v souvislosti s tím, že EET jste tady obstruovali celých dvě stě třicet šest dní. My jsme obstruovali dva dny, dva dny a dva dny, a vy celých dvě stě třicet šest dní. A vy jste teď začal, přesně jak to dělá vaše vláda, dělit občany na horší a lepší, na ty, co jsou správní a nesprávní. To je vaše vláda, která rozděluje společnost. Vy jste úplně změnil o 180 °, jak jste opojen tou arogancí moci, a teď už dělíte opozice (myšleno zřejmě obstrukce) na ty správné a na ty špatné, pane premiére. To znamená, vaše obstrukce dvě stě třicet šest dní, ano, i SPD nesouhlasila se zaváděním EET, to je jasné, protože my jsme prosazovali, nakonec i prosadili po diskusi s tehdejší vládou, paušální daň pro živnostníky, daně se platit mají, ale jiným způsobem a nezatěžovat živnostníky, my chceme živnostníkům pomáhat, takže vašich dvě stě třicet šest dní, to byly správné obstrukce, ale naše dva dny, potažmo dva plus dva dny, když sečtu i to první projednávání před vrácením ze Senátu, jsou pro vás špatné.
Takže to je dneska ta demokratická, v uvozovkách pseudodemokratická, tvář této vlády. A znovu, já vím, jaká je tady atmosféra vůči opozici. Vy byste nás nejradši umlčeli, nejradši abychom vůbec nechodili do práce. Ano, pan poslanec Výborný k z KDU-ČSL teď kýval. Ano, je to tak, ale od něj mě to nepřekvapuje, protože už jsem tady říkal, že to jsou takoví ti nejvíce radikální, aktivističtí, nenávistní poslanci. To znamená vy nás chcete umlčet. Vy byste chtěli, aby opozice byly jenom loutky. Vy byste nám nejradši, mně to tak připadá, vzali hlasovací karty. (V sále je obrovský hluk.)
Ale já bych vás chtěl upozornit, vážený pane premiére, že i my máme náš politický program, stejně jako vy jste ho měli v opozici, a my jsme taky byli v minulém volebním období v opozici. My máme náš volební program a náš volič nesouhlasí s omezováním práv a svobod občanů ani formou toho pandemického zákona. Vy máte váš program, tedy upřímně nevím jaký, protože stále čekáme na to, abyste konečně vyřešili to zdražování, všechny země, už i Slováci zastropovali ceny elektrické energie až do roku 2024 na tři roky. Ušetří tím slovenským občanům skoro cca 30 miliard korun, protože zastropovali ceny energií. Poláci, Slováci - pardon, Maďaři - tam zas dělají nulové DPH na základní potraviny, zastropovali ceny pohonných hmot, sazby na hypotéky, aby pomohli lidem. A od vás pořád čekám, my už jsme poslední zemí ve středoevropském regionu, ve V4, která neudělala vůbec nic pro občany.
A já samozřejmě vím, že jestli teď něco začnete vymýšlet, ano, bude to díky tlaku SPD, a my to víme, protože už čekáme několik měsíců, co tady máte vládní většinu, a mohli jste to dát i poslaneckými návrhy. Vy jste sliboval, že do konce prosince předložíte návrhy na vyřešení zdražování a předložil jste doslova nic. Žádný návrh, který by pomohl alespoň většině občanů České republiky, tady není. Teď když cokoliv předložíte, bude to jako s čímkoliv jiným, co tady je. My jsme vám to tady připomněli, tlačíme na vás, vytváříme velký společenský tlak na to, abyste se konečně rozhýbali a jakékoliv řešení ohledně zdražování, které přinesete, bude zásluhou SPD, protože jsme vás tady konečně rozhýbali. Já za nás musím říct, že takhle neviditelného premiéra, řekl bych, takhle neakčního premiéra ohledně problémů lidí, tady snad ještě Česká republika neměla od roku 1989. Je to smutné, je to tak. Je to smutné, že je to zrovna v době, kdy je velká krize, lidem chodí drahé doplatky za elektřinu a lidé jsou opravdu z těch předražených potravin zoufalí.
A já vás vyzývám k řešení. SPD tady předložilo řadu řešení přesně v souladu s tím, co navrhují Poláci, Maďaři, Slováci, tak doufám, že si některé z těch řešení vyberete, a pak ho nebudete vydávat za své, ale aspoň poděkujete SPD, že jsme vás tady trošku probrali a že snad s nějakým řešením díky SPD také přijdete. Takže my tady dál budeme bojovat za běžné slušné lidi a doufám, že ta vaše vláda konečně pro ně začne pracovat taky a nejenom pro své osobní zájmy. Děkuju za pozornost. (Potlesk z řad poslanců SPD.)
No, vážené dámy a pánové, vždyť tady přece ministr a předseda KDU-ČSL Marian Jurečka neříká pravdu. Proč říkáte, že jste udělali politické rozhodnutí o zamrazení platů politiků 29. prosince? Proto jste to nestihli - tady neříkáte pravdu - proto jste to nestihli od 1. ledna. Přece politické rozhodnutí jste udělali předtím a jiné. Tady ležel už po volbách návrh SPD na zamrazení platů politiků od 1. ledna, leželo to tady, bylo to v systému. Mohli jsme to projednat už v prosinci, aby to platilo od 1. ledna a vy jste udělali politické rozhodnutí, že odmítnete a nepodpoříte ten návrh SPD, a by to bylo od 1. ledna. To je to první politické rozhodnutí, které jste udělali. Proto kvůli vaší vládě se zvýšily platy politiků o 6 % od 1. 1., na základě vašeho politického rozhodnutí. No a pak jste se dostali pod tlak a teprve to druhé politické rozhodnutí je, že 29. 12. jste se rozhodli s křížkem po funuse, že vlastně jakoby budete zamrazovat platy na necelý rok. Tak že kvůli vám, kvůli vašemu politickému rozhodnutí, kdy už jste tady měli většinu, se zvýšily platy politiků o 6 % od 1. 1., takže to je to první politické rozhodnutí, ne to, co říkáte vy. To, co jste říkal vy, je až druhé politické rozhodnutí následující. Takže si tady nevymýšlejte, ze mě hlupáka dělat nemusíte. Já si přesně pamatuji, přesně si tady pamatuji tu posloupnost vašich rozhodnutí. To si vykládejte tamhle někomu, kdo nemá přehled. Ale u vás - vy jste to způsobili, vy jste tím původcem toho, že se tady zvýšily platy politiků a teď teda říkáte od 1. února například, to samo znamená, že vy jste způsobili vícenáklady z veřejného rozpočtu, to ještě pominu. Ale nepominu, když už jste si tady takhle vymýšlel, že jste si dali jedno místo pro místopředsedu Sněmovny navíc, vytvořili jste si to navíc pro Piráty se čtyřmi poslanci. Ten náklad na to jedno místo místopředsedy navíc oproti dosavadnímu stavu je cca 20 mil. korun za volební období. Protože je vás v pětikoalici tolik a míst bylo málo, tak jste si museli místa dovytvořit a dokonce je tady tolik ministrů, že tady pan ministr Šalomoun, který je ministrem pro legislativu, musí dokonce sedět nahoře ve druhé řadě. Takže vy sedíte ve dvou řadách, abyste se vůbec vešli. To znamená tři místa ministrů navíc, místo patnácti osmnáct. Vytvořili jste přes 70 nových pracovních míst kvůli těmto třem novým politickým trafikám a ten celkový náklad jenom na těch 70 míst je 43 mil. korun navíc.
Takže sosáte, jak to jen jde, chrochtáte plnými doušky a teď tady předvádíte komedii, že prý vy jste politicky rozhodli, že bude nějaké zamrazení. (Potlesk z řad poslanců SPD.) Vždyť vy jste rozhodli, že se to naopak zvyšuje, ty platy. Tak tady přestaňte vymýšlet a říkejte pravdu. (Potlesk poslance Foldyny.)
Vážené dámy a pánové, za naše hnutí SPD tady budu navrhovat řadu bodů na změnu programu schůze této Sněmovny. Já bych to na úvod krátce zdůvodnil, protože vláda tady tlačí jako svoji prioritu, tlačí tady takzvaný pandemický zákon a chtějí to jako první bod - to chcete, tahleta pětikoalice Petra Fialy, na první bod dnešní schůze Poslanecké sněmovny - ale my jako SPD vidíme priority jinde. Proto tady navrhneme jménem poslaneckého klubu SPD řadu návrhů na změnu programu schůze Poslanecké sněmovny, protože pro SPD jsou prioritou slušní lidé, podpora slušných lidí, aby měli slušní lidé více peněz, bezpečí a spravedlnosti, a my nesouhlasíme s prioritami, které má vláda Petra Fialy, který tady za mnou, teď pan premiér se postavil, protože když se podíváte na uplynulý měsíc, vy jste u vlády pár týdnů, tak v podstatě jedinými vašimi prioritami, které tady vidíme, je protlačit pandemický zákon, kterým chcete omezit další ústavou garantovaná práva a svobody občanů, chcete omezit tato další práva a svobody občanů od 1. března, takže - a k tomu se ještě dostanu - zatímco evropské země rozvolňují a vrací se do normálního života postupně, tak vaše jedna z hlavních starostí je, jak protlačit pandemický zákon, kterým byste ještě omezili další práva a svobody občanů. No a s tím my samozřejmě nemůžeme souhlasit, s tím my nesouhlasíme, protože pro SPD je prioritou například řešení zdražování. Vaše vláda - a pan premiér raději odešel, protože už jsem se ho tady na to ptal z očí do očí minule, že pan premiér osobně sliboval, že předložíte plán na vyřešení zdražování do konce prosince. Byla to lež, nepředložili jste nic a občané dostávají drahé složenky, všechno se zdražuje, plyn, elektřina, potraviny, ale vláda nenabízí pomoc. Takže vaší jednou z hlavních priorit, které jsme tady za poslední měsíc viděli, je, že chcete protlačit pandemický zákon, kterým chcete omezit další ústavní práva a svobody občanů.
Další vaší prioritou, která tady je, a s tím opravdu taky nesouhlasíme - že je to priorita, která by měla být priorita pro občany České republiky - je, že chcete protlačit korespondenční volbu. To už tady bylo, ten zákon. Ještě že SPD udělalo kroky v souladu s jednacím řádem a zabránili jsme tady projednávání alespoň v lednu, protože vaší koalici klesají preference - podle průzkumu, který jsme viděli, a odvysílala ho i televize Nova, vaší koalici důvěřuje již pouze 26 % občanů. Strmě klesá podpora vaší koalice a vy se bojíte, že už neuspějete ve volbách, proto chcete změnu způsobu voleb v České republice, která navíc umožňuje manipulace a podvody. To jsme viděli v Rakousku, že kvůli problému s korespondenční volbou se opakovalo druhé kolo posledních rakouských prezidentských voleb, ve Francii dokonce korespondenční volby zrušili. To je vaše druhá starost.
Takže za prvé chcete omezovat práva a svobody občanů, přestože tady žádné podmínky - ani není k tomu žádný důvod, ale vaše je to jediná starost nebo jedna z hlavních starostí. Druhá věc je, co tady navrhujete, je korespondenční změna na korespondenční volby, přičemž všichni víme, že občané v zahraničí již hlasovat dneska můžou na zastupitelských úřadech, a pakliže je pro někoho prioritou, že dlouhodobě žije v zahraničí a nežije tady s námi v České republice, tak bych očekával, že jeho prioritou, pakliže by chtěl volit, tak si zajede na ten zastupitelský úřad, i kdyby to mělo být dál.
A vaší třetí prioritou, která tady je, a my s tím taky nesouhlasíme, a proto tady budeme navrhovat opravdu změny pořadu schůze - byť to, co teď řeknu, není na programu schůze, ale dokresluje to tu celou situaci - je, že na konci ledna paní ministryně životního prostředí Hubáčková vyhlašuje soutěž o národního ptáka v souladu s vaším programovým prohlášením. Takže tam vrháte energii, tam vrháte veřejné peníze - nemám nic proti ptákovi, ale určitě to nemůže být vaše zásadní priorita hned zkraje, když je tady potřeba vyřešit zdražování. Takže vy tady vyhlašujete soutěž o národního ptáka a teď tady slyšíme ve veřejném prostoru diskuse, kterými odvádíte pozornost, místo abyste vyřešili zdražování, a to řešit nechcete. Jestli to má být sokol, mnozí občané píšou, že na vaši vládu by se spíše hodila straka, nebo že to má být orel a podobně.
To znamená, já si myslím, že odvádíte pozornost úplně někam jinam. Myslím, že je to nejslabší vláda od roku 1989, protože zvláště v tom kontextu, že vy jste slibovali už rok - je to rok, je únor - už je to déle než rok, co jste tady začali veřejně slibovat, že jste připraveni programově i personálně vyřešit a že budete řešit i to zdražování a další věci, a nemáte připraveno vůbec nic. Vůbec nic! A teď ještě kvůli vám, dokonce kvůli vám jsme v rozpočtovém provizoriu, kdy resorty nemohou ani dostatečně investovat, přitom se z krize potřebujeme proinvestovat. Protože jste zase obelhali voliče, že jste před volbami říkali, že jste připraveni, a vy jste ale neměli připraveny ani pozměňovací návrhy k rozpočtu, vy jste neměli připraveno vůbec nic. Takže jsme tady v rozpočtovém provizoriu, dva měsíce vám trvá - k tomu se ještě dostanu - dva měsíce vám trvá, to také bude jeden návrh na změnu programu schůze, abychom to prodiskutovali tady - dva měsíce vám trvá, než něco vyplodíte, protože jste nic připraveného neměli, a občané samozřejmě kvůli vaší neschopnosti trpí.
No, ono neschopnost... Vy jste schopní, protože už jste si stačili vytvořit tři nová místa ministrů navíc, protože jich bylo patnáct, teď je jich tady osmnáct, protože jste v pětikoalici, no a holt je potřeba více korýtek, protože holt jich bylo málo pro pět politických stran, tak tady sedíte dokonce ve dvou řadách ve Sněmovně, to jsem ještě nezažil, protože se už ani nevejdete. Ale tam jste si přidali 70 milionů korun, přitom ještě v prosinci jste slibovali - nebo to bylo v listopadu - jste v médiích lhali, že nová místa tří ministrů nebudou žádný vícenáklad navíc pro veřejnou pokladnu. A najednou vidíme, bum, 70 milionů navíc, aby tři nepotřební ministři měli aparát pro politicky zasloužilé spolupracovníky. 
No, je to opravdu děsivé, ty vaše priority. Proto tady o tom hovořím, že SPD tady představí priority jiné, které si představujeme, abychom tady řešili.
No a v neposlední řadě, a to také zmíním ještě ohledně návrhu bodů, které tady navrhnu, chcete ovládnout Českou televizi a Český rozhlas. Chcete politicky ovládnout Českou televizi a Český rozhlas! Normální politický puč, kdy v podstatě chcete teď, plánujete odvolat celou Radu České televize a Českého rozhlasu a dosadit si tam pouze lidi, kteří vám jdou politicky na ruku. To je neuvěřitelné, to je totalita. To je tak nedemokratické jednání, které vy tady chystáte, že k tomu v podstatě - já jsem věděl, že to nebude, ta vaše vláda, nic moc, a já jsem - tak on vlastně premiér Petr Fiala měl pravdu, protože on sliboval změnu, Petr Fiala sliboval změnu, ale občanům neřekl, že to bude změna k horšímu, to už zamlčel. A teď vaši voliči nestačí často zírat, protože řada z nich nás oslovuje kvůli pandemickému zákonu, protože prostě ten zákon nechtějí. Dokonce, jak víme, pandemický zákon, váš vládní zákon, nechtějí ani vaši vlastní senátoři. To znamená, vznikl rozkol ve vládě, kdy vláda pár týdnů po volbách už nemá podporu ani u svých vlastních senátorů. A to je opravdu na demisi, protože problém je, že vy si myslíte, že to je v pořádku. Ale ono by to bylo v pořádku, kdybyste si to dělali někde v privátní firmě, ale to vy si z toho začínáte dělat - pro sebe do kapes ano, ale na občany už čas nezbývá. Ale není to v pořádku, když občanům chodí drahé složenky, všechno se zdražuje, občané nemají čas a potřebují vládu, která bude mít podporu, a bude to řešit. Takže ovládnutí České televize a Českého rozhlasu, které tady chystáte pod zástupnými důvody, to je opravdu snad nejtěžší úder, nejtěžší úder vůbec svobodě a demokracii, jeden z nejtěžších úderů svobodě a demokracii od roku 1989.
Já jsem o tom dneska mluvil, o tom, co děláte, s naším poslancem SPD Jaroslavem Baštou, který je, jak známo, jediným signatářem Charty v této Poslanecké sněmovně a je také jediným politickým vězněm a disidentem v této Poslanecké sněmovně. Jaroslav Bašta mi před chvílí říkal na obědě, že se skutečně tady vrací totalita s vaší vládou, a není tady jiného člověka ve Sněmovně, který by to mohl posoudit tak jako Jaroslav Bašta, který byl ve vězení za své politické názory v sedmdesátých letech a je signatářem Charty. Takže když už taková osobnost, bývalý velvyslanec České republiky na Ukrajině, bývalý velvyslanec České republiky v Rusku, exministr a disident, statečný člověk, toto řekne po třiceti letech při nástupu vlády hnutí ODS, KDU-ČSL, TOP 09, STAN a Pirátů, já si myslím, že to není vůbec, vůbec to není k smíchu. Vůbec to není k smíchu, kam vy nás během několika týdnů, kam s vámi tady, s tou vaší vládou, kam Česká republika kráčí. Je to opravdu velký zdvižený prst a já myslím, že byste se měli trošku - tady vláda Petra Fialy, který už mezitím odešel, protože se mi nechce dívat do očí - no, vy se tady smějete, vládní koalice, ale pan premiér, jak jsme si všimli, je vždycky schovaný v tom svém kamrlíku tady v přízemí, dvojčlenná... (Nesrozumitelné poznámky z lavice před řečnickým pultem, poslanec Okamura se otáčí za sebe.) Tady nesedí za zády, co tady vykládáte. (Z pléna: ... že se nemůže dívat do očí). Já nevím, vy asi přes ten pultík nevidíte, že váš premiér tady nesedí, pane poslanče.
Vážené dámy a pánové, máme tady před sebou vládní návrh státního rozpočtu na letošní rok, který připravila vláda Petra Fialy. Hned na úvod řeknu, že tento rozpočet není vůbec nový a už vůbec ne dobrý pro občany. Je to jen přeindexovaný původní rozpočet Babišovy vlády, pouze tu ministři udělali nějaké šachy. K tomu se samozřejmě ještě podrobněji dostanu.
Česká republika se kvůli současné vládě nachází stále v tzv. rozpočtovém provizoriu, což znamená, že většina resortů nemůže provádět platby na případné investice a nákupy, protože mohou čerpat pouze jednu dvanáctinu z loňského rozpočtu každý měsíc. Hnutí SPD nechce, aby země i nadále hospodařila v rozpočtovém provizoriu. K vládou navrženému státnímu rozpočtu máme řadu závažných výhrad, a proto podáme celou řadu pozměňovacích návrhů.
Zastáváme také názor, že státní rozpočty by měly být, pokud možno, vyrovnané anebo přebytkové. Nechápu, proč se ve Sněmovně neprojednával návrh státního rozpočtu zpracovaný předchozí vládou standardně již v závěru loňského roku, když rozdíl ve výdajích oproti minulému rozpočtu činí pouhých 1,79 %, tedy 34,5 mld. korun. Současná vládní pětikoalice tvrdila před volbami, v podstatě celý loňský rok, že jsou připraveni vládnout jak personálně, tak programově. Ukázalo se, že realita je úplně opačná a neměli připraveného nic. Proto jsme už dva měsíce v rozpočtovém provizoriu a kvůli této vládě jsou omezeny i případné investice či nákupy.
Odmítáme vládní návrh, podle něhož většinu z těch 34 mld., které chce vláda ušetřit, tak chce ušetřit na policistech, hasičích, vojácích, nepedagogických pracovnících ve školství a dalších potřebných profesích, dále faktickým snížením plateb za zdravotní pojištění státních pojištěnců, snížením slev na jízdném pro studenty a seniory a seškrtáním investic. Současná vláda si přitom zároveň vytvořila tři nové ministerské posty a zřídila pro ně dalších 74 pracovních míst na Úřadu vlády, aby "zaměstnala" svoje "zasloužilé členy". Ale přitom třeba vnitro, Ministerstvo vnitra, bude muset opět odsunout nákup nových hasičských vozů, na které hasiči i veřejnost čekají roky.
Hnutí SPD rozhodně nechce ubírat peníze našim slušným a pracujícím občanům, kteří jsou pro nás na prvním místě, a proto navrhneme řadu přesunů v jednotlivých kapitolách státního rozpočtu, které by je v této nelehké době podpořily. Škrtat je nutné na platbách nepřizpůsobivým, solárním baronům, politickým neziskovkám či na předražených zakázkách.
Pojďme to ale vzít postupně. Již státní rozpočet připravený minulou Babišovou vládou byl z našeho pohledu špatný. Pochopitelně z našeho pohledu v tom, že za prvé sledoval priority Bruselu a nikoli České republiky. A pokud jde o jednotlivé resorty a témata, až na výjimky fakticky tabulkově tam přidal, tam ubral, podle priorit vlády, aniž bychom se dočkali nějaké vážné analýzy. Z našeho pohledu, který ale už kupodivu začínají potvrzovat mnozí renomovaní ekonomové, že je nutná revize výdajů a jejich snížení, dosažené především zásadní reformou celé veřejné správy, je nutná změna tvorby státních rozpočtů, a to tak, že se vystaví takzvaně od nuly - zero budgeting - a nikoli, že budeme do nekonečna indexovat výdaje z loňských let. Předpokladem tohoto kroku musí být mimo jiné racionalizace státních agend a z nich odvíjející se nová systemizace pracovních míst. To znamená skutečně zásadní debyrokratizace stávajícího systému. Tady mluvím i ve prospěch samotných úředníků, kteří jsou utápěni stále se měnícími a komplikovanými předpisy, nařízeními a vyhláškami. V praxi stačí málo - oslovit profesní svazy a zaměstnavatele a spolu s nimi začít pracovat na legislativních a dalších změnách pravidel.
Proč o tom mluvím v souvislosti s rozpočtem? Za prvé, jak jsem uvedl na začátku, tento takzvaně nový rozpočet není vůbec nový. A vláda Petra Fialy ho vytvořila stylem: je libo prezentovat něco pesimistického jako dobrou zprávu? Stačí vymyslet pár vhodných metodik. Do některé něco započítáte, do jiné nikoli. Uděláte v tom guláš a pak použijete tu metodiku, která se nejvíc hodí. Takhle ekonom Vladimír Pikora podle mě naprosto trefně komentoval změny v českých státních rozpočtech. V případě guláše, který nám ze staré omáčky namíchala vládní pětikoalice, je nejkřiklavějším případem ukázky, jak deklarativně snižují schodek státního rozpočtu.
Pětikoalice tu po léta vykřikovala, jak je vše špatně, a tvrdili, jak mají vše promyšleno a mají recept na snížení zadlužování a také že jsou připraveni převzít moc. Vzhledem k tomu, že mezi sebou mají bývalé ministry včetně pana Kalouska, exministra financí, člověk by tipoval, že přece jen s nějakou alternativou přijdou. Překvapení se nekonalo. Zcela nepřekvapivě. Vláda škrtá na potřebných lidech a naopak zvyšuje výdaje na nepotřebné politické trafiky. Mimo to tu máme jen pár formálních přesunů.
Ukázková vládní práce v negativním slova smyslu je ovšem úspora ve zdravotnictví. Tady se vláda rozhodla připravit o miliardy zdravotní pojišťovny. Ty přitom ve svých rozpočtech na zdravotní péči s navýšením počítaly. Největší pojišťovna státní VZP, která má téměř dvě třetiny všech pojištěnců a hlavně ty státní, počítala pro letošek se schodkem příjmů 5,9 miliard. Kvůli pětikoalici Petra Fialy bude její schodek možná o nějakých 9 miliard vyšší, tedy 15 miliard. Ano, pojišťovny mají rezervy - díky tomu, že dobře hospodařily navzdory šílenému státu, který je sdíral v posledních letech nesmyslnými výdaji. Pro covidovou lobby si pojišťovny zachovaly nějaké rezervy na horší časy. Vláda ovšem přišla s tím, že státní dluh, nebo lépe řečeno svůj politický marketing, bude řešit na úkor zdravotnictví, na úkor zdravotních pojišťoven. Aby nám to bylo jasné, stát je jediný, který ve zdravotnictví nezohlední inflaci, navzdory vyšším výdajům na vše myslitelné, od tepla přes světlo až po jídlo, techniku a mzdy v nemocnicích.
Soukromí plátci pojistného samozřejmě od nového roku budou platit více. Výše minimální zálohy OSVČ se každý rok mění, protože je navázaná na průměrnou mzdu v národním hospodářství. Takže například od 1. 1. 2022 se minimální záloha OSVČ zvýší ze 2 393 Kč na 2 627 Kč. V závislosti na zvyšování minimální mzdy se vždy také zvyšuje pojistné osob bez zdanitelných příjmů a minimální pojistné zaměstnanců. Minimální pojistné u nich činí částku vypočtenou jako 13,5 % aktuální minimální mzdy. Abychom tomu porozuměli, ono předešlou vládou plánované a odsouhlasené navýšení za státní pojištěnce nebyl nějaký rozmar, ale naprosto nutný standardní krok, kdy prostě vzhledem k vyšším výdajům se samozřejmě zvyšují i platby. Zatímco všichni ve zdravotnictví budou mít reálné vyšší náklady, tak vláda Petra Fialy se na to vykašlala a vyšší náklady nechala na živnostnících, zaměstnancích, na firmách, na pojišťovnách a na zdravotním systému.
A věřím, že si nikdo nemyslí, že jsme něco uspořili. Naopak, pokud utrácíme rezervy, tak utrácíme přece úspory. A až je utratíme, tak vláda sice navýší platby za pojištěnce, ale pojišťovny a zdravotní systém bude bez rezerv, bez peněz nejen nezávislých na státu, ale hlavně bez peněz okamžitě a kdykoli použitelných. Jinými slovy, vláda Petra Fialy postaví zdravotnictví na okraj propasti ekonomického kolapsu. Ten, kdo si myslí, že covidem zdravotní krize končí, tak je v hlubokém omylu. Covid naopak latentní katastrofu odstartoval. Statisíce až miliony lidí, kteří kvůli omezením zanedbali preventivní zdravotní prohlídky a léčbu, jsou v ohrožení skutečně vážnými chorobami, od těch kardiovaskulárních až po onkologické. Jestli platí, že každý třetí z nás za svůj život onemocní rakovinou, znamená to, že preventivní péči potřebuje 10 milionů lidí a třetina z nich, to znamená 3 miliony budou potřebovat léčbu a čtvrtina z nás, tedy 2,5 milionu lidí na tu rakovinu zemře. A v průběhu umírání budeme potřebovat velmi nákladnou léčbu až do smrti.
Covidová hysterie, která omezila ohroženým lidem přístup k péči a která skutečně (ne)zanedbatelné části poškodila imunitní systém, tahle čísla zřejmě ještě zvýší. A doufám, že všichni, co tady děsili covidem, budou stejně agresivně děsit tím, co za nemoci nás skutečně a vážně ohrožují a co překračuje rámec jakékoli jiné pandemie. Máme tu samozřejmě tisíce odložených operací. Máme tu tisíce nových psychických poruch kvůli covidové hysterii a restrikcím. Zdravotnictví bude tyhle rány napravovat ještě dlouho, vážené dámy a pánové. A co vy na to? Od ledna do 18. února vláda vyhodila ještě 3 miliardy na testy, o kterých už i velmi loajální odborníci říkají, že jsou fakticky k ničemu, jen nás připravily o desítky miliard, které bolestně budou chybět jinde.
Krátce a stručně sečteno a podtrženo. Zdravotnictví, dostupnost zdravotnictví, zvyšování dostupnosti zdravotnictví, zlepšování zdravotní péče - to není bohužel priorita vlády Petra Fialy. Ale pro hnutí SPD to priorita je. A je to jeden ze základních bodů, kde nesouhlasíme s vládou navrženým rozpočtem. Ano, i ve zdravotnictví na tisíc procent nalezneme úspory, ale rozhodně to nejsou plošné škrty, ale systémové změny. Jak jsem již řekl, ve zdravotnictví, v pojišťovnách nejsou dlouhodobé rezervy. Systém je principiálně průběžný. A jeho udržitelnost bude klesat. Ano, není to jen důchodový systém, kde hrozí problém v souvislosti se stárnutím obyvatel. Ale je to zdravotnictví, kterého si v tomto ohledu nikdo nevšímá, protože zatím systém pojišťovny zvládaly. Teď, když ho vláda škrtem pera připravila o rezervy, je třeba s plnou vážností myslet i na to, co dál. Hnutí SPD samozřejmě návrhy má. Tak jako u důchodového pojištění říkáme, že je potřeba postavit další pilíř financování, ale tím není nějaké soukromé připojištění, protože ten, kdo nemá na nájem, se nepřipojistí ani na důchod ani na zdraví. 
A my odmítáme, aby tu byly dvě kategorie lidí. Jedna, která nemá na důstojný život ve stáří a nemá na kvalitní léčbu, a ta menší druhá, která si připlatila. V tomto ohledu je zatím pozoruhodná shoda mezi dosavadními vládnoucími stranami. Obě party umí řešit výdaje jen zvyšováním daní. Asi vás napadne, jak by situaci řešila SPD. Obecně a principiálně to říkám léta. Je třeba podívat se na rozpočty včetně mandatorních výdajů od nuly. Analyzovat, co a kde je potřeba a podle toho peníze dávat. Je třeba si definovat, co chci, pak spočítat, kolik to bude stát, a pak najít nejlepší způsoby financování.
Klasický případ jsou výdaje na obranu. Máme tu mantru pravice a současné vládní pětikoalice, která říkala: Musíme dávat na zbrojení dvě procenta z HDP. Přesto, že na to nejsou v rozpočtu peníze. A pak levici, která chtěla naopak minimum. Normální inteligentní člověk, tedy ten, který není manipulovaný zbrojní lobby a záleží mu na obraně státu, musí uvažovat úplně jinak. Nejprve si nadefinuji, jak má naše obrana vypadat. Co chce a jak bude bránit. Pak k tomu připravím nějaké technické naplnění, také jaké zbraně, jaké technologie, kolik vojáků, jakých odborností, a udělám nějaké kalkulace, kolik to bude stát. A pak to nějak zasadím do rozpočtových plánů. Které navíc v takových případech nemohou být na rok, ale musí mít výhled třeba i na deset a více let.
Tohle, vážené dámy a pánové, by mělo platit v případě rozpočtů ministerstev všude a dokonce i u té státní správy, kde bychom měli analyzovat, co vše potřebujeme, kolik lidí, jaké technologie to udělají a za kolik. Nikoli si říct: Letos jsem utratil miliardu, tak příští rok potřebuji miliardu a půl. To je rozdíl mezi pohledem na rozpočet ze strany SPD a renomovaných ekonomů, a pohledem ostatních politických stran.
Výše uvedené vám podepíše každý ekonom zprava i zleva. Jen to nikdo ve vládě nechce slyšet. Protože je to jednak běh na delší trať, je to práce a spousta pijavic by přišla o dojnou krávu. Peníze opravdu jsou, nejsme chudý stát, ale nesmíme je vyhazovat oknem za to, co nepotřebujeme. Máme tu letitou práci Nejvyššího kontrolního úřadu, NKÚ. Jsou tu tisíce analýz efektivity státního aparátu nebo nákladů na nejrůznější projekty. Fakticky stačí, abyste na každém ministerstvu vytvořili tým, který v synergii s NKÚ bude zprávy analyzovat a napravovat pochybení, anebo vyvodí z nálezů závěry do budoucna, že se začneme z chyb učit.
Pochopitelně v případě výdajů máme standardně principiální nesouhlasné připomínky. Ať už to jsou výdaje na politické neziskovky nebo solárním baronům. V principu jde o jednu z nejohavnějších závad našeho systému, kdy stát vybere daně od chudých a pak je přerozděluje miliardářům. Mimochodem, typickým příkladem jsou dotace EU. Co mají běžní lidé z dotací a z členství v Evropské unii, když nemají ani na zaplacení energií a základních životních potřeb? Současná úroveň výše příjmů státního rozpočtu v kontextu nastavených výdajů je také neudržitelná. Výdaje přesahují hranici 30 % hrubého domácího produktu. Příjmy se ale pohybují jen okolo 20 %.
Navzdory tomu vláda, která škrtí na důchodcích, jinde vyhazuje plnými hrstmi. Když slyším, že cyklostezky jsou tak drahé, protože tam například nesmí být větší převýšení - zřejmě, aby se cyklista neunavil - tak si říkám, kde to skončí? Příště snad cyklostezku přebudujete na eskalátor, protože i na tom kole se cyklista unaví, a to přece nedopustíte? Ano, i tady jsme u těch tabulkových čísel. Musíme z EU vyčerpat tolik a tolik! Takže jsme vděčni za kdejaký projekt, na který ty peníze vytáhneme. Jenže, tu zbytečnou předraženou hloupost musíme spolufinancovat i z našich rozpočtů. Nemluvě o tom, že našim eurohujerům nedochází, že peníze z Bruselu nejsou z Bruselu, ale z našich kapes. A že když započítáme platby, které se do našeho příspěvku nezapočítávají, a náklady spojené s členstvím v EU obecně, tak jsme nejen na nule, ale v minusu. Takovým příkladem zbytečné investice jsou ty celkem známé rozhledny v údolí z dotací EU. V Jihomoravském kraji například. Jenom, aby se vyčerpaly za každou cenu peníze EU, nesmyslně nastavené projekty Evropské unie, tak se postavily rozhledny v údolí, ze kterých není kam vidět. A ještě se to kofinancovalo z veřejných peněz v České republice.
Takže pokud bychom rezignovali na dotace z EU, přestali tam platit a nic za to nebrali a doma realizovali a platili jen to, co skutečně potřebujeme, bylo by to mnohem efektivnější. Neměli bychom možná tolik cyklostezek, ale třeba bychom už měli opravené silnice, skutečnou funkční dálnici z Prahy do Brna a rychlodráhu do Ostravy. Nehledě na to, že kvůli tomu, jak se v České republice zdražilo a vláda s tím vůbec nic nedělá, tak řada rodin s dětmi ani na to nové kolo pro své děti nemá peníze.
Čeká nás, doufejme, růst české ekonomiky. Pokud ji samozřejmě nová vláda po protlačení pandemického zákona nezaškrtí nějakými restrikcemi. Ale to samozřejmě nestačí. Dokud jsme skutečně montovnou západu, navíc v nezdravé míře jednostranně zaměřenou montovnou aut, přičemž jejich výrobu navíc Brusel chystá likvidovat. Stát musí investovat do změny struktury ekonomiky, aby zde byl větší podíl práce s vyšší přidanou hodnotou. Je to taky běh na delší trať, ale jediný, který nás vyvede z problémů. Bohužel, v tomto ohledu jsem k současné vládě Petra Fialy, této pětikoalice velmi skeptický, protože schopnosti této vlády nedosahují toho, aby zásadně prosadily změnu struktury ekonomiky tak, aby nám to prospívalo i do budoucna.
A když už jsme u těch aut, je třeba diverzifikovat výrobu v České republice a snížit podíl automobilového průmyslu na celkové výrobě. Ten podíl, snížit ten podíl, aby to bylo jasné, aby mě tady nechytal někdo za slovo, aby v případě krize, kdy nebude odbyt na auta, nás živilo něco jiného. Protože všichni vidíme tu politiku Evropské unie v tomto segmentu. Taky očekávám od vlády návrhy řešení. Zatím žádné nepřichází.
Určitě je potřeba odmítnout plán Evropské unie na likvidaci naší ekonomiky zvaný Green Deal EU, neboli česky zelený úděl, který je jedním ze zásadních důvodů zdražování energií. Ano, kvůli Evropské unii se nám tady zdražují energie, potraviny a samozřejmě logicky tím i všechno další.
V případě, že se podvolíme diktátu z Bruselu a Berlína, tak jak to předváděla Babišova vláda, a tak jak to předvádí i nová Fialova vláda, tak nás čekají nesmyslné výdaje a ztráty, které z drtivé části ponesou občané. A už je nesou, bohužel.
Vážené dámy a pánové, pokud jde o příjmy, zmínil bych ještě další zásadní věc, a to je odliv peněz do zahraničí. 
Jakkoli bychom si mysleli, že nápady, jak administrativně zadržet peníze zahraničních firem v České republice jsou levicový populismus, stačí se podívat do Evropy a uvidíte, že téměř v celé západní Evropě mají na rozdíl od České republiky nějaké brzdy, které odlivu peněz brání. Loňská čísla ještě nejsou k dispozici, ale v roce 2019 odteklo z nadnárodních firem z České republiky za hranice až 330,6 miliardy Kč ročně a v roce 2020 se cifra podle zatím předběžných údajů České národní banky zastavila na 190,3 miliardy Kč. Ano, ten pokles způsobila koronavirová krize, která si v řadě podniků vynutila omezení či zastavení výplaty zisku vlastníkům, ale také loňské rozhodnutí České národní banky blokující stahování zisků u bank. Tady vidíme, že nějaký model už dokonce máme, ovšem Česká národní banka brzdu nastavila jen u bank, nikoliv třeba u pojišťoven. Pro ilustraci, více než třímiliardovou dividendu předloni například poslala italské matce Generali Česká pojišťovna. Je to ta soukromá pojišťovna, která má s Kooperativou monopolní zisk ze státem nařízeného úrazového pojištění zaměstnavatelů. Proč tohle pojištění nevybírá stát je záhadou, kterou zcela záhadně nikdo nechce řešit. A tak nám holt miliardy odtékají a místo aby si je stát vzal tam, kde na to má nepopiratelné právo, nechá ty miliardy vláda zahraniční bance a místo toho okrade vlastní zdravotní pojišťovny a občany. To je otřesná logika, co tady předvádí nejen předešlá Babišova, ale i současná nová Fialova vláda. Tady jasně vidíme, že vláda nehájí zájmy našich občanů, ale zájmy zahraničních korporací.
Od roku 2014 do roku 2019 podle České národní banky odliv zisků z Česka překračuje 250 miliard Kč ročně. Ano, jsou to také ti sponzoři hnutí STAN z daňového ráje na Kypru, které doteď předseda STAN Vít Rakušan usilovně tají. Dodnes nechce první vicepremiér, ministr vnitra a předseda hnutí STAN říct, kdo jsou koncoví majitelé těch firem z daňových rájů na Kypru, kteří sponzorovali tu kampaň Pirátů a STAN. A Piráty to nezajímá vůbec, ti už jenom mlčí, protože dostali teplá politická korýtka, takže ti zradili program už úplně.
Podle aktuální statistiky České národní banky vyplácejí vysoké částky svým zahraničním vlastníkům hlavně podniky z oboru finančních služeb, které navzdory výše zmíněnému zákazu poslaly do zahraničí 38,8 miliardy Kč. Za ním následuje automobilový průmysl s 37,7 miliardami Kč a také dva obory, kterým koronavirová krize příliš neuškodila, velkoobchod s maloobchodem a sektor IT plus Telekomunikace. Z detailních statistik České národní banky lze vyčíst i to, kam peníze odtékají. Nápadně vysoké částky končí v zemích, jež mají pověst daňových rájů, jmenovitě v Lucembursku 67,2 miliardy Kč a Nizozemsku 41,6 miliardy. Vyšší sumy peněz loni odtekly také do Německa, 28,9 miliardy, a Rakouska, 14 miliard Kč.
Vážené dámy a pánové, omluvte trochu detailnější čísla, ale jak vidíme, létají tu stamiliardy ročně, které v naší ekonomice potom chybí a naopak posilují ekonomiky v zahraničí, proto tady o tom hovořím. A nejde tu jen o dividendy, které jsou podle nejen mého soudu dokonce jen vrcholek ledovce. Nadnárodní firmy si vytvářejí fiktivní náklady, což evidentně nikdo nekontroluje, a platbami do zahraničí snižují svůj daňový základ u nás. Díky tomu máme nižší platy než na západě, ne proto, že bychom pracovali méně nebo neefektivně, ne. Je to proto, že z naší práce mají vyšší životní úroveň v Německu, Rakousku a jinde. A to s těmi fiktivními náklady - kdo z vás si dal práci a prokonzultoval mezi čtyřmi očima tyto informace například s pracovníky auditorských firem, nebo s bývalými vysoce postavenými pracovníky mezinárodních auditorských firem působících v České republice, tak se tuto informaci dozvíte, a má logiku. Zahraniční matky si fakturují marketing, účetnictví a podobně, jsou to operace, které se v některých zemích kontrolují, protože to tam ty finanční úřady znají. Ale u nás se toto až tak nekontroluje a v podstatě nám tady odtékají opravdu obrovské miliardy. Hovoří se o tom, že to je cca 300 miliard navíc ještě k tomu vyvádění dividend, to znamená dohromady 600 miliard, které by mohly být daněny na území České republiky. Ale je otázkou, proč k tomu nemá vláda vůli, proč vláda nechce přistupovat k nadnárodním korporacím stejně jako k českým občanům. Českému občanovi, když dluží pár korun, tak mu přijde u DPH dopis a i za pár korun mu přichází penále. To už ten dopis je možná dražší. Ale když nadnárodní korporace tady dělají účetní operace, tak prostě servilní probruselské vlády raději mlčí. Účetní operace, které mají za cíl pochopitelně vyvádět, respektive krátit daně v České republice.
Takže to je také jedna věc, kde bych chtěl požádat, a už jsem tak žádal i minulou vládu, ale je to jako když hrách na zeď hází, aby pan ministr financí Stanjura v tomto ohledu byl aktivní, a potom byste nemuseli krátit peníze zdravotním pojišťovnám a nemuseli byste omezovat dostupnost zdravotní péče, což je jedna z nejděsivějších věcí tohoto vašeho státního rozpočtu.
Vážené dámy a pánové, z výše uvedeného plyne... Pardon. Takže pokud se mě zeptáte, kde brát a nekrást, odpověď je jasná. Není třeba brát, stačí nenechat se okrádat. To by ale vláda musela opravdu chtíti pracovat pro Českou republiku a pro naše občany, nikoliv pro zahraniční zájmy. A pro sebe.
Vážené dámy a pánové, z výše uvedeného plyne, že SPD pro špatně sestavený rozpočet vlády Petra Fialy hlasovat opravdu nemůže a nebude. Děkuji za pozornost. (Potlesk z řad poslanců SPD.)
Je to vloženo jako sněmovní dokument 263. Děkuji. A tak jako tak o tom bodu bychom hlasovali. Je to tam vloženo, 263. Můžete se na to mrknout, asi nejste úplně on-line, nebo možná jo, ale tady to mám. (Ukazuje na papíru. Smích v sále.)
Ano, je to návrh našeho poslaneckého klubu. Děkuji.
Vy jste mě přerušil uprostřed projevu.
Vážené dámy a pánové, byl jsem upozorněn, že jsem se ve svém návrhu na zřízení komise k vyšetření financování hnutí STAN přeřekl v jednom okamžiku, že jsem řekl omylem hnutí ANO, ale samozřejmě se to týká vyšetřovací komise Poslanecké sněmovny k vyšetření financování hnutí STAN. Takže a) chceme vyšetřit, pakliže by nám tu vyšetřovací komisi vládní koalice odsouhlasila, takže radši ty čtyři body přečtu ještě jednou, protože prý jsem se přeřekl v jednom místě, teď nevím přesně, v kterém.
Takže a) chceme vyšetřit, kdo jsou koncoví vlastníci společností, které zaslaly sponzorské dary hnutí STAN v časovém období 1. 1. 2017 až 10. 1. 2022.
Za b) chceme vyšetřit majetkovou strukturu a původ společností, které zaslaly sponzorské dary hnutí STAN v časovém období 1. 1. 2017 až 10. 1. 2022. Za c) chceme vyšetřit, aby ta vyšetřovací komise Sněmovny vyšetřila, zda veškeré sponzorské dary poskytnuté v časovém období 1. 1. 2017 až 10. 1. 2022 byly řádně zdaněny. Jsou to sponzorské dary hnutí STAN. A za d) chceme, aby ta sněmovní vyšetřovací komise vyšetřila, zda veškeré sponzorské dary poskytnuté v časovém období 1. 1. 2017 až 10. 1. 2022 byly poskytnuty hnutí STAN v souladu se zákonem.
A netýká se to vůbec hnutí ANO, ale že jsme tady dvě opoziční strany, tak je ten návrh na základě podpisů poslanců hnutí ANO a SPD. Takže i pro stenozáznam i pro jakékoli upřesnění to radši všechno ještě jednou zopakuji a omlouvám se poslaneckému hnutí STAN. Asi jak tady byl zmatek, tak jsem se... (Ohlasy ze sálu.) Pardon, omlouvám se hnutí ANO, ano poslaneckému hnutí ANO, tady na mě všichni volají a... (Potlesk a smích v sále.) Tady je dneska zmatek, protože tady probíhají nějaké interní dohody, jsem zaslechl, co se stavebním zákonem, co s korespondenční volbou a ten s tamtím a ten s oním - bůhví, co tady všechno je dneska za dohody, takže se omlouvám poslaneckému klubu hnutí ANO. A samozřejmě ta vyšetřovací komise se týká hnutí STAN a o tom budeme hlasovat. Děkuji.
No, a co když tady tedy četl pan Kalousek? Z čeho to četl ty úryvky, z Karkulky? Nebo to byla Babička? (Předsedající Kovářová: Pane předsedo...) Tak to bylo k věci? Teď tomu nerozumím.
No, problém je, že neznám jejich jméno. Takže já jsem chtěl, ale oni se schválně staví tady, ale já vůbec nevím, kdo to je. Já bych chtěl oslovit, ale bohužel je neznám. Takových lidí, co se mi snaží okopávat kotníky, potkám hodně, ale jména neznám. Bohužel. Takže omlouvám se. Takže oni tady stojí schválně, samozřejmě, ale neznám vaše jména, ale jsem zvyklý na tyhle věci, to je vždycky. Takže karavana jede dál, první část přísloví, neříkám. Já bych z tohoto pohledu chtěl jenom říci, že diváci mi nevadí, jsem zvyklý z větší blízkosti, to je v pořádku, ale bývají tiše, když se chovají slušně.
Takže jenom jsem chtěl říci, že ten zákon o referendu, já jsem opravdu dlouho přemýšlel a teď chci zdůvodnit to, budu zdůvodňovat to, proč to chceme navrhnout, tak prostě já tady dlouho přemýšlím o tom a celou dobu v podstatě, když na to přijde, proč jsou tady ty strany takoví odpůrci demokracie? Proč se tak bojíte demokracie? Proč se ODS, STAN, Piráti, KDU-ČSL a kdo to tam ještě je? (Pobavení v sále.) Piráti, STAN, KDU-ČSL... STAN a TOP 09, proč se tak bojí demokracie? Bohužel tady musí padat kritika i na hnutí ANO.
(Poslanec Radim Fiala z prostoru před řečnickým pultíkem: Nemáme tady ministry.) Nejsou tady ministři, takže já bych požádal o pauzu, až se dostaví ministři. 
Takže já bych to doplnil. Takže pro vás to není žádná priorita ten zákon? (Předsedající: Jste už...) Pro vás to vůbec není priorita vlastně... (Předsedající: Protinávrh byl přednesen.) Vy si tady z nás děláte úplně srandu, ta vaše vláda. I z vašich poslanců, z vašich senátorů, (Předsedající: Protinávrh...) z celé Poslanecké sněmovny, z celého Parlamentu. Tak to stáhněte, máte ještě čas. Stáhněte ten zákon.
No tak já bych tedy požádal, jestli máte dojem - a je to pravda, koukám, že není naplněno usnesení, tak já bych vás požádal, abyste vyhlásila pauzu. Jestli vy máte dojem jako předsedající, tak vyhlaste pauzu na pár minut. A až budete mít dojem, že je to naplněno, tak já budu pokračovat, takže v pořádku.
No, tak to se netýká řečníka s přednostním právem, to máte přečteno špatně, je to například, když tady bych mluvil vulgárně a podobně. Takže já vás kdyžtak příště můžu proškolit, ale u řečníka s přednostním právem, ten může mluvit o čemkoliv, paní místopředsedkyně. Nezlobte se na mě a já se tady snažím, takže nejsem časově omezen, to jsme se shodli. Mluvím o stavu legislativní nouze, ale není žádné časové omezení pro to, jak to má zdůvodnit. Nebo už byste mi rádi ve vládní koalici vysvětlili... Nechcete mi to napsat vlastně, to zdůvodnění? Že bych přečetl to, co mi tady nadiktujete, a že byste si společně, pětikoalice na to sedla, o čem má Okamura vlastně mluvit? Jo, to si myslím, že by jako nebylo adekvátní. A nemějte obavu, já mám připraveno, i tady, jak jsem přihlášen k tomu pandemickému zákonu, jo, to tady mám další podklady.
Já jsem měl písemnou přihlášku. (Předsedající: Přesně tak, přesně tak.) Ale já nemluvím o paní ministryni Černochové. Já hovořím o tom, že většina ministrů podle toho, co jsem viděl, tak není přihlášená k tomu, aby hovořila. A já bych byl rád, abyste všichni vystoupili. Díval jsem se před nějakou dobou, před pauzou, dobře, takže to by bylo super. Já jsem myslel, že pan ministr Válek jde vystoupit. Ne. (Ministr Válek: Byl jsem se protáhnout.) Jo, byl jste se protáhnout, aha. Tak já jsem jenom chtěl říci, že jste tak odhodlaně tady vstával, tak tohleto. Tak já jsem totiž otázky na vás dal, tak jsem myslel, že už se jako hlásíte, že byste to vysvětlil, ale takže chtěl jsem jenom říct, ale nebudu to zlehčovat, je to vážná debata. Takže já bych chtěl požádat, ale abych šel k tomu, proč jsem o tom hovořil.
Já bych zvláště chtěl požádat tři ministry, aby vystoupili. To jsou ti ministři navíc. Protože tady bylo patnáct ministrů. Jsme v obrovském deficitu. Čtrnáct ministrů. Jsme v obrovském deficitu. A teď jste vytvořili osmnáct ministrů. A budu konkrétní, o kom mluvím. Je to Mikuláš Bek, ministr pro evropské záležitosti, nová funkce ministra. Pak je to paní kolegyně Helena Langšádlová, ministryně pro vědu, výzkum a inovace. A pak je to nový pan ministr Michal Šalomoun, ministr pro legislativu a předseda Legislativní rady vlády. Tyto tři funkce byly vytvořeny nově. A kvůli těmto funkcím zopakuji, bylo vytvořeno cca 74 nových míst pro váš servis a pro váš sekretariát. A jenom ta pracovní místa pro váš servis a pro váš sekretariát, podle toho, co jsme viděli, tak je to za více než 40 milionů korun ročně. A k tomu tedy jsou ty náklady na auta s řidičem a tak dále. Takže zvláště od vás tří a také od pana premiéra, protože to opomenul ve svém vystoupení, bych chtěl slyšet, proč nestačily dosavadní funkce, třeba předseda Legislativní rady vlády, proč nestačil prostě třeba náměstek pro evropská... Já vím, protože bude předsednictví EU. Ale to je všechno. To jsou výmluvy, k tomu nemusíte mít spoustu dalších funkcí. Ministryně pro vědu a výzkum a inovace. Takže já bych chtěl říct, proč, proč tito tři ministři jsou vytvořeni navíc.
A vy jste taky původně říkali, což je důležité, a na to si pamatujeme všichni po volbách, když se vás ptala média, říkali jste, že to nebude žádný vícenáklad. To si všichni pamatujeme, že jste řekli, že ti tři noví ministři, že to nebude náklad navíc. Ale to jste lhali, protože vzápětí přece v médiích prošlo, že kvůli těmto místům bude 70... několik, 74 tuším nových míst na jejich servis a jenom na ty zaměstnance, pracovníky bude přes 40 milionů korun ročně. Takže tady je to potřeba probrat, protože... Já osobně si myslím, že máte víc ministrů, těch osmnáct se tady nevejdete ani do jedné řady, takže vidíte, že je to nestandardní, že ani ta sněmovna není uzpůsobena na tolik ministrů. Proto tady pan ministr Šalomoun sedí v druhé řadě. Takže vidíte, že se potvrzují moje slova, že to je vysoce nestandardní. Takže tady je ta otázka, proč? Proč a proč jste to říkali? Když teď je potřeba naopak přidávat peníze lidem a určitě na to nejsou potřeba náměstci.
Nebo může být i další důvod. Že třeba ministr zahraničí pan Lipavský není schopný až tak, aby dokázal obsáhnout i agendu pro evropské záležitosti, přestože je ministrem zahraničí. To může být taky důvod. Ale v tom případě by to bylo dobré férově říct. Pak tady máme ministra pro vědu, výzkum a inovace, tak to určitě spadalo minimálně částečně pod ministra Havlíčka v předešlém volebním období. Nebo tady pan expremiér na sebe ukazuje. Jo, prostě dříve to zastávali určití lidé a minimálně to lze řešit formou náměstků a dalších. Takže tady ty tři nové ministry, kteří jsou navíc, bych chtěl vysvětlit, aby občané slyšeli, proč. A je to důležité z toho důvodu, abychom také my, kteří jsme v opozici, to mohli připomínkovat a hned se k tomu vašemu vyjádření taky případně vyjádřit. Protože takhle mi připadá, že se někteří z vás vyjádřit tady nechtějí a pak se tady nerozbíhá ta debata, protože všichni nebo značná část z vás zatím, zatím sedí jako pecky.
To znamená, to je jako velice důležité a já bych chtěl tedy požádat o to, abyste se taky zapojili do té diskuse. Já jsem těch otázek dal řadu.
No a úplně závěrem z výše uvedeného jasně vyplývá, že to, co tady, co tato vláda představuje a co fakticky v praxi prosazuje, je zlo, které pro nás v SPD, pro které pro nás v SPD prostě nikdo ruku nezvedne. Děkuji za pozornost. (Potlesk z lavic SPD.)
V případě, že neporušuji jednací řád, tak mě nepřerušujte! Je to - myslím, že jednací řád hovoří v tomto jasně. Takže buď porušuji a vy může můžete porušit, anebo neporušuji a sama jste teď řekla, že mně odebírat slovo nechcete. Takže teď nechápu, proč jsem tedy přerušován.
No ale to je v té souvislosti, protože v podstatě je potřeba popsat pozadí toho, proč tady vláda přistupuje k těmhle návrhům a komu a jak jde na ruku. Protože samozřejmě to zvýšení koncesionářských poplatků není jen tak, že to spadlo z nebe, to přece víme, to víte i vy, pane místopředsedo. Takže mě upozorňujete, ale sám víte, sám taky víte, nejste v politice první den, že ty konsekvence, co tady říkám, jsou jasné i vám, byť s nimi třeba nesouhlasíte, ale určitě je to k věci a má to všechno spojitost, kdo komu a jak jde na ruku tak, aby se zalíbil, a proč to tady navrhuje, ale v každém případě není to dobré pro demokracii. -
Já jsem tady poslouchal vystoupení prvního vicepremiéra a předsedy hnutí STAN Víta Rakušana a Vít Rakušan vůbec neodpověděl na ty klíčové otázky, takže já to zopakuji. Pane předsedo Víte Rakušane a ministře vnitra, kdo je koncovým majitelem, tedy fyzickými osobami těch firem, tedy tou fyzickou osobou, která vlastní ty kyperské firmy, které sponzorují STAN. To je otázka číslo jedna. Takže já ji zopakuji, abyste to slyšel tedy dobře, protože jste neodpověděl na tu otázku. To je jedna z klíčových otázek. Takže řekněte, kdo je koncovým majitelem, tedy fyzickou osobou, případně fyzickými osobami, které vlastní ty kyperské firmy, které sponzorují hnutí STAN. To je otázka.
Druhou otázkou je, odhalte tu zastřenou strukturu kyperských firem, aby lidé věděli, z jaké činnosti a od jakých konkrétních fyzických osob - podnikatelů ty peníze, kterými je sponzorován STAN, pocházejí. To jsou dvě otázky. Vy jste tady na ně neodpověděl, takže znova je opakuji. Kdo? Fyzické osoby, aby bylo jasné, kdo vás sponzoruje, aby to občané věděli. Jste ministr vnitra, jste vládní strana, aby lidé věděli, kdo vás sponzoruje, v čem podnikají a co je tím jejich cílem tedy.
A k tomu bych dodal třetí věc. V minulém volebním období jste prosazovali zákon o skutečných majitelích, tak proč ho najednou neprosazujete? Proč najednou nejdete příkladem? A otázka je také na Piráty. Takže jsem rád, že se tady hlásí - možná za jiným účelem - pan poslanec Michálek, ale to je dobře, že jste přihlášen za mnou, tak už tady přidám ten dotaz. Nevím, o čem jste chtěl mluvit. A vám to nevadí jako Pirátům, že není jasné, kdo vám sponzoroval kampaň? Nebo sponzoruje ještě třeba? Protože vy jste kandidovali v koalici Piráti - STAN. Takže vám nevadí, že váš partner, že váš koaliční partner, který také přispíval na vaši volební kampaň z těchto peněz, že přišly na váš účet... No tak kroutíte hlavou, tady pan Michálek kroutí hlavou, takže vám nevadí, že není jasné, kdo sponzoruje kampaň, kdo sponzoruje vašeho koaličního partnera hnutí STAN? Vždyť vy jste také mluvili o zákonu o skutečných majitelích, tak proč teď mlčíte? Takže já očekávám, že tady pan poslanec Michálek za Piráty také vyzve Víta Rakušana nebo pana Gazdíka tady, aby odpověděl na tyto dvě otázky. To jsou ty klíčové otázky, takže na ně odpovězte, jestli máte čisté svědomí! (Potlesk poslanců SPD.)
No tak já jsem očekával, že místopředseda Sněmovny za vládní pětikoalici jde k mikrofonu, aby všem vysvětlil to financování STANu! A on tedy nejde vysvětlit financování STANu a ještě tady útočí. Vy máte máslo na hlavě, vy neútočte! Vy vysvětlete financování STANu stíhaným člověkem! Vy vysvětlete to, proč ministr vnitra, předseda STANu, říká, že nechce vrátit sponzoring firmy stíhaného muže. To pojďte vysvětlovat! (Předsedající chce vstoupit do řeči.) Tak přestaňte útočit. Vy máte máslo na hlavě. 
No, tak vidíte. Navrhuji předřadit bod číslo 44, sněmovní tisk 24.
Já bych to rád... Já nevím... Vy mi budete pořád skákat do řeči, ale já to prostě nedokážu zdůvodnit jednou větou, když ty body jsou zásadní a potřebuji vysvětlit, proč ty body navrhuji.
Tak. Takže k bodu 22 novely. Vidím, že pan místopředseda je bedlivý. Takže k bodu 22 novely. Prodloužení účinnosti pandemického zákona, ano, o tom už jsem hovořil, že to považujeme za úplně nepřijatelné, že tam nebyla - že tam není ukončení té účinnosti. Pandemický zákon, coby předpis zásadním způsobem rozšiřující pravomoc vždy jediného správního úřadu přímo zasahovat do základních a jiných práv a svobod zaručených Listinou základních práv a svobod, byl přijímán na relativně krátkou dobu právě s ohledem na intenzitu, kterou narušuje běžné fungování demokratického právního státu. Jak už jsem říkal, došlo k tomu v době, kdy dle předkladatele akutně hrozilo přetížení nemocnic atd. Tak to byly ty důvody, proč to tady prosadilo hnutí ANO v minulém roce. My jsme byli proti, protože jsme říkali, že pakliže je tady nějaká opravdu extrémně krizová situace, tak od toho je tady institut nouzového stavu, ta situace tady ale není, anebo jsou tady běžné zákony na ochranu veřejného zdraví atp. A po roce účinnosti tohoto zákona, který prosadila tenkrát vláda Andreje Babiše, vloni, je situace zcela jiná. Ten zákon prosadili s platností na rok, do 28. února.
Onemocnění covid 19 dle všech odborných názorů nepředstavuje pro člověka zvýšenou hrozbu oproti jiným respiračním onemocněním. Nemocniční zařízení jsou volná. Takže tady zase vidíte, já vím, že už je tam nějaký ten pozměňovací návrh, že to má platit jako do listopadu, ale to vůbec není uspokojující, protože já se ptám, proč vůbec tady má být ten pandemický zákon v této novelizované formě, kde prostě překlápíte ustanovení nouzového stavu, aby jakoby to vypadalo, že neprosazujete totalitní nouzový stav v tom smyslu, že teď ten nouzový stav - vůbec přece tady nejsou podmínky pro nouzový stav. Jinak já nezpochybňuji, kdyby tady byl teroristický útok na Temelín třeba, tak pochopitelně to si asi zasluhuje nouzový stav, kdy je potřeba udělat okamžitě opatření na ochranu občanů, ale to není současný stav. Takže teď to prosazujete v okamžiku, kdy to skutečně vyznívá totalitně, že je to v podstatě jinak pojmenovaný nouzový stav. A dokonce bez omezení platnosti! Ano, na základě kritiky SPD jste tam podstrčili pozměňovací návrh, že snad ta platnost má být omezena do listopadu. Ale zase - to svědčí o tom, že jste to šili horkou jehlou a takto zásadní věci, kde omezujete práva a svobody občanů, prostě nemůžeme tlačit v té legislativní nouzi. Nebo vy, vy je nemůžete přece tlačit.
Předkladatel se ani nenamáhal vysvětlit, což je vláda, proč by mělo dojít k posunutí účinnosti tohoto právního předpisu, protože teď to platí do 28. února, a proč v současné době nepostačují standardní normy obsažené v zákoně o ochraně veřejného zdraví. Ačkoliv je za dva roky pandemie onemocnění covid 19 dobře popsáno a naučili jsme s ním i žít, no - naučili jsme se s ním žít, to tady cituji institut těch právníků, já myslím, že jsme se nenaučili s tím úplně žít, rádi bychom se vraceli do normálního života. To není můj citát, to je citát právníků, tak dodnes není stanoven epidemický práh a další podmínky, za nichž se jeví jako nutnost zavést omezující protiepidemická opatření. Prodloužení pandemického zákona mělo být prostředkem ultima ratio, pandemický zákon se neměl stát součástí našeho právního řádu ani běžných životů. To je to, co je potřeba si uvědomit, že vy tady v podstatě v té legislativní nouzi tlačíte něco, co přece vůbec nemělo v českém právním řádu být od začátku. Vy děláte vlastně z toho, že si může nějaký ministr - v uvozovkách - ukázat prstem, když to zjednoduším, tak vy z toho děláte standard, že si ukáže prstem a bude omezovat ústavní práva a svobody občanů. Vy z toho děláte úplný standard! To vlastně znamená, když tento zákon si protlačíte, tak nad občany bude vlastně viset permanentní bič, kdy jim vlastně, přes to, že mají ústavně garantována práva a svobody, tak kdy jim vlastně vy jako vláda, zcela totalitně a diktátorsky najednou omezíte nějaká jejich práva. A samozřejmě já znovu zdůrazňuji, je to strašně citlivý moment, protože řadový, běžný občan nemá sílu ani peníze na to se soudit s vámi, soudit se se státem, že je něco špatně. Proto já tady biji na poplach a my jako SPD na to prostě ze všech sil tady upozorňujeme, že takhle to prostě nemůžete a nesmíte dělat, to je úplně jasné. To je prostě opravdu totalitní zvůle, co tady předvádíte.
A za zcela zásadní pak považujeme i naše výtky, čtu tu analýzu, a já s ní souhlasím, k původní verzi pandemického zákona, jak jsou uvedeny níže. Bohužel praktická zkušenost s tímto právním předpisem tyto naše výtky bezezbytku potvrdila. Takže když tedy souhrnně zhodnotíme ten pandemický zákon, tak za prvé, návrh zákona dle našeho názoru představuje zcela protiústavní zásah moci zákonodárné do moci výkonné, a to i dle stávající judikatury Ústavního soudu. 
Návrh zákona opakovaně operuje s pojmem epidemie, ačkoliv chybí jeho zákonná či odborná definice. Naplnění podmínek zákona, čili to trvání či hrozba epidemie, tak nebude možné v praxi nikdy přezkoumávat. A tohle je také tedy důležitý moment, protože vlastně nemožnost přezkumu, když někoho omezíte na ústavních právech a svobodách, nějaké občany, to je tedy přeci šílená situace. To znamená, vy vlastně nedáváte možnost odvolání ani. Takže vy budete ničit životy jenom na základě nějakého rozhodnutí z centra a občané v podstatě... ani to nebude možno v praxi potom přezkoumat, což je tedy úplně šílené.
A já varuji opravdu před tímto, protože znova říkám - a směřuji to k vládním poslancům té vládní pětikoalice, také někdy nebudete třeba poslanci a můžete se dostat přesně do té situace, kdy se budete domáhat práva a nikdo vás nebude slyšet. A je potřeba na tohleto myslet. Protože to je takové to známé přísloví, z doby nástupu fašismu v Německu, byl nástup Hitlera, kdy to tam začínalo s tím zatýkáním, a ten citát, tuším, zní, že když si přišli pro Židy, tak nebylo nikoho, tak se jich nikdo nezastal, když si přišli pro komunisty a pro sociální demokraty, takhle to tam bylo vyjmenováno, a když si přišli potom pro toho člověka samotného, tak už nebyl nikdo, kdo by se ho zastal. To tedy je přesně ono, že tady někdo z těch vládních poslanců, nebo vy všichni těch 108, ztratilo pojem úplně o tom běžném životě. Že lidé prostě mají právo žít ty svoje normální životy, a naopak my bychom jim to měli garantovat a hlídat tady tu demokracii a svobodu.
Takže dál. Návrh zákona otvírá obrovský prostor pro vynucování při zásahu do integrity lidského těla a k zavádění experimentálních postupů v rámci výkonu státní moci, a to zcela v rozporu s obecními morálními a etickými zásadami, zakotvenými i v mezinárodních úmluvách, jimiž je Česká republika vázána. Například Úmluvou na ochranu lidských práv a důstojnosti lidské bytosti v souvislosti s aplikací biologie a medicíny, což tady se jedná o tu Úmluvu o lidských právech a biomedicíně č. 96/2001 Sb.
Co se týče dál tedy k těm obecným výtkám vůči tomu pandemickému zákonu, tak návrh zákona zcela ignoruje již existující právní instituty sloužící k ochraně veřejného zdraví, zejména tzv. pandemický plán, který např. existuje pro případy výskytu nových mutací chřipkových virů a který je opřen o odborné názory. Viz. k tomuto usnesení vlády č. 682 ze dne 14. 9. 2011. Přitom právě pandemický plán by měl být hlavním nástrojem státu v řešení jakékoliv epidemiologické situace. Přesto vláda do dnešního dne existující nástroj nevyužila. Je také otázkou, jestli ten pandemický plán vůbec byl vládou aktualizován, protože to bylo velkým tématem před dvěma roky nebo před rokem, že vlastně tehdejší ministr Adam Vojtěch v podstatě neaktualizoval. Ale tak jako tak, platí to, co jsem řekl.
Další konkrétní výtka. A znovu říkám pro pana předsedajícího, že se snažím zdůvodnit, proč by to nemělo být v legislativní nouzi. Takže další výtka. Návrh zákona dle našeho názoru nepřináší z pozitivního hlediska nic zásadně nového. Veškerá opatření lze řešit buď v rámci nouzového stavu, pakliže by tady skutečně byl takový stav, což tady ale není, nebo stavu nebezpečí, případně prostřednictvím opatření Ministerstva zdravotnictví dle zákona o ochraně veřejného zdraví či Krajských hygienických stanic. Znova připomínám, protože to tady, jsem zaznamenal, už nevím, kdo to byl, jsem byl v nějaké debatě a někdo z vládních poslanců tam říká, že oni na rozdíl od SPD chtějí chránit zdraví občanů, nebo takhle nějak to bylo. No prostě úplné nesmysly, zase lež na lež. Dokonce podlost na podlost, dokonce bych řekl. Argumentační vyprázdněnost.
A já jsem tam říkal, vždyť tady je zákon o ochraně veřejného zdraví, vždyť na základě toho se běžně řeší takovéto věci a odborně, tak proč tady dochází k tomu politickému ovlivňování? K tomu, aby politici direktivně určovali politicky, co mají lidé dělat a omezovali jim ústavní práva. Už v tento moment je přeci v principu nepřijatelný, dá se říct. To tady má projednávat Sněmovna, všechno řádně tady máme projednat a nikoliv legislativní nouze. Pojďme dál.
Namísto toho, aby návrh zákona směřoval k tomu, umožnit orgánům veřejné moci a složkám Integrovaného záchranného systému efektivní činnost při řešení krizových situací, představuje především nový represivní nástroj, umožňující zcela neadekvátně omezovat občanská práva a svobody orgány výkonné moci, a dokonce k takovému omezování zneužívá složky Integrovaného záchranného systému včetně armády a policie.
Další výtka - a tohleto je tedy, musím říct jako velkým problémem a už jsem na to poukazoval, i když jsem o tom hovořil v televizi Prima na toto téma, že návrh zákona zcela zásadním způsobem omezuje právo na náhradu škod, vzniklých v důsledku protiepidemických opatření, a to zejména osob z řad malých a středních podnikatelů. A naopak zvýhodňuje např. energetické, telekomunikační a podobně korporace. A prodlužuje dobu, v níž se poškozená osoba může náhrady domoci a zcela nesmyslně ztěžuje způsob uplatnění nároku na náhrady škody. Takže ta náhrada škody to je opravdu problém. Protože i ve světle toho, co jsem říkal, že např. ten zákon tady operuje s pojmem epidemie, ačkoliv chybí jeho zákonná odborná definice, takže to naplnění podmínek zákona trvání při rozvoji epidemie, nebude možné v praxi nikdy přezkoumávat, takže to je jedna věc.
A zároveň zákon omezuje právo na náhradu škod, zejména osob z řad malých a středních podnikatelů. To znamená v podstatě je to skutečně neuvěřitelná diktatura, už se opakuji, neuvěřitelná zvůle této vládní pětikoalice, že vlastně tady slušní pracující lidé, kteří se živí potřebou vydělávat, chodí do práce, tak v podstatě jim vláda přikáže, že nesmí podnikat, nesmí do práce na základě nejasných definicí a formulací, bez jakékoliv v podstatě odpovědnosti. No a když už někdo něco vymůže, nějakou náhradu škody, tak to si vlastně zaplatí sami ti pracující občané z daní, protože ten politik to ze své kapsy, ten který to rozhodl, to platit nebude, což je tedy opravdu šílený. To je šílený, to je šílený.
Tady by právě bylo vhodné, abychom prosadili zákon o přímé hmotné odpovědnosti politiků, a to by se mi moc líbilo a byl bych zvědavý, kolik poslanců vládní koalice, když to řeknu, v podstatě to zasadím do kontextu určitého, kolik poslanců vládní koalice by teď hlasovalo pro ten pandemický zákon, kdyby měli hmotnou odpovědnost. A já dám takový příklad, já vím, že to je těžko představitelné, ale pro politiky, protože v okamžiku, že třeba servírka nebo prodavač způsobí, liší se mu hotovost od tržby, hotovost od té tržby, kterou mají třeba v počítači, tak vedoucí chce už namístě v ten večer, aby doplatili ten rozdíl. Takový je reálný svět. 
Ale tady v případě, že by tady vy si prohlasujete, vy si tady chcete prohlasovat ten pandemický zákon, v případě, že někomu způsobíte, tady omezujete právo na náhradu škody, stejně tu náhradu by zaplatil stát, já bych chtěl, abyste si ji zaplatili vy, kteří jste pro to hlasovali. A taky pakliže k tomu dojde, tak to budeme mediálně říkat, ať si to zaplatí ti, kteří pro to hlasovali. Proč to máme platit my ze svých daní? Občan SPD, když my s tím nesouhlasíme. Jo? Přitom SPD by to třeba radši by pomohl, třeba při přispěl své babičce, dědečkovi, dětem. Jo? Chodí do práce.
Samozřejmě ještě větším paradoxem je ohledně tohoto bodu, že vlastně tato současná vládní koalice, a teď mě nepřerušte, pane místopředsedo, protože se to bude týkat věci, vy jste odmítli náš návrh zákona na ukončení zneužívání dávek nepřizpůsobivým. Jo? Ten nám tady leží, ten zákon, zase znova jsme ho podali. A proč o tom mluvím? Protože vlastně ti takzvaně nepřizpůsobiví, což definice zní, že jsou to práceschopní lidé, kteří si dlouhodobě nehledají práci a zneužívají systém a jejich životním programem přestože jsou práce schopní, je být na sociálních dávkách, to je definice nepřizpůsobivého, práceschopní lidé, kteří dlouhodobě si nehledají práci, samozřejmě na krátkodobou nezaměstnanost má každý právo, ale pojďme k věci, tak vlastně ti jsou vysmátí, ti nepřizpůsobiví, protože v podstatě ti stejně do tý práce nejdou, takže oni jsou stejně doma, ale vy tady vlastně zákonem omezíte právo na náhradu škod právě těm pracujícím slušným, co chodí do práce, jo, a ještě si to zaplatí sami sobě potom, když vyhrajou potom zoufale nějaký soud po X letech. No, a politici jsou vysmátý, takže i z tohoto pohledu je to jako velká, je to prostě špatně pojato.
Pojďme dál. Znovu se vrátím k tomu tématu nebo k tomu, radši to tady opakovaně shrnu, aby se mi nestalo to, co s paní místopředsedkyní Kovářovou, že mi tady skočila do řeči, protože asi neposlouchala, že tady hovořím, proč nemá být v legislativní nouzi, to radši tady už zdůrazňuju každý dvě minuty, tři minuty, že tady vyjmenovávám body, že je tady tolik výtek a tolik problémů v tom vašem návrhu, že prostě to my nesouhlasíme s tím, aby to bylo v legislativní nouzi. Samozřejmě, nesouhlasíme se zákonem jako takovým, ale je ta diskuse, teď je otevřená rozprava nad tím, zdali jsou podmínky, nebo je to, má to být v legislativní nouzi nebo ne.
Pojďme dál. Návrh zákona otvírá prostor k omezování práva na ochranu osobních údajů a soukromí, když vkládá Ministerstvu zdravotnictví více pravomocí než mají v podobných případech orgány činné v trestním řízení.
Další bod. Návrh zákona je schválený bez rozsáhlejší odborné diskuse a může dle našeho názoru vést k paralýze činnosti Nejvyššího správního soudu a Ústavního soudu České republiky. No tak to je taky jako závažná věc, protože už vlastně na základě toho dosavadního, těch dosavadních opatření, tak víme, že je tady cca 30 rozsudků soudů, která rušila ta vládní opatření jako protizákonná, v některých případech i protiústavní. A to bylo zatím na základě jenom toho dosavadního pandemickýho zákona, který prosadila vláda Andreje Babiše, ano, spolu s hlasy té současné vládní pětikoalice. Jak jsem říkal, hnutí SPD bylo jediným poslaneckým klubem, který už před rokem hlasoval proti a ukázalo se, že to bylo správně. A nyní samozřejmě se ti občané podnikatelé se soudí a žádají ty náhrady škody na základě rozsudků těch soudů, které označily ty vládní opatření, mnohá ta vládní opatření, jako protizákonná, případně protiústavní.
A teď přesně, to je právě ta důležitá, tady to právě potřebuju dovysvětlit, proč to může vést k té paralýze činnosti Nejvyššího správního soudu a Ústavního soudu, protože vy ještě mnohem širším způsobem vlastně překlápíte ty ustanovení, ta omezení opatření, aplikovatelná na občany z nouzového stavu, v podstatě cca 95 % jich tam překlápíte do toho zákona. To znamená pochopitelně, z logiky věci vyplývá, že když už teď byl Správní soud v podstatě zahlcen těmi desítkami žalob, tak co to způsobí teď? Zvláště ve světle toho, jak se tady snažím vysvětlit vám velmi podrobně, a já myslím, že si to zasluhuje, to omezování, vámi navrhované omezování ústavních práv a svobod, abysme se proti tomu vymezili opravdu důrazně a podrobně a věnovali tomu časový prostor, tak právě to může vést skutečně k paralýze Nejvyššího správního soudu a viníkem bude jenom ten váš paskvil, ten váš zákon, který je prostě paskvilem a je tady tolik právních výtek, že to jsem snad ani nikdy nezažil. Jo, zažil jsem tady, že tady bylo u některých zákonů stovky pozměňovacích návrhů, ale to byly třeba takové ty věcné technické zákony, stavební zákon, nebo tady snad bylo něco i ohledně životního prostředí atd., kde to opravdu byly různý parametry a různý tam to byly jako takový ty konkrétní věci, ty pozměňováky. Ale já jsem snad ještě nezažil, že by bylo tolik právních výtek a ústavněprávních výtek vůči nějakému zákonu. A to právě přesně otevírá ten prostor pro ty žaloby a pro ty oprávněné žaloby, samozřejmě.
A tady znova upozorňuji na to, že byste si to měli obrazně řečeno, já bych to chtěl doslova, zaplatit vy všichni, co pro ten zákon budete hlasovat až na základě toho občané začnou vyhrávat ty soudy. Samozřejmě, to tady budou zase všichni mlčet z tý vlastní koalice a nehlásit se k tomu, to už znám, ale to není fér samozřejmě, to je špatně.
Takže konkrétní závěry. Obecně k návrhu a k § 1 zákona. Návrh zákona reaguje pouze na jednu konkrétní situaci. Jeho hlavním účinkem je navíc vyhlášení nového typu takzvané krizové situace, a to takzvaného stavu pandemické pohotovosti. Návrh tedy nevytváří pouze nový právní krizový institut, ale přímo jej zavádí, de facto vyhlašuje. Takové řešení je potřeba odmítnout z mnoha důvodů. Návrhu chybí dostatek obecnosti, navíc jím dochází k zásadnímu zásahu moci zákonodárné do moci výkonné. Návrh presumuje existenci určité konkrétní situace. Epidemii onemocnění covid-19, způsobené novým koronavirem označovaným jako sars-cov-2 a s touto situací pak spojuje řadu omezujících dopadů do občanských práv a svobod, ačkoliv takový akt náleží spíše moci výkonné. Tím podstatně omezuje či zbavuje občany práva na přezkum, který by jim v jiných podobných situacích náležel. Takže o tom už jsem tady mluvil, takže ten váš pandemický zákon je samozřejmě pro občany mimořádně nebezpečný totalitní zákon, proti kterému se budou vlastně i ti občané velmi těžce bránit, ti postižení občané, kterým způsobíte ty škody, a to nejsou jenom materiální škody, to můžou být i vztahy, ohledně vztahů apod., že pochopitelně když někomu omezíte pohřeb či svatbu, tak to samozřejmě také omezuje ústavní práva občanů. O tom už jsem tady mluvil, nebudu se opakovat.
Ale spíš opakovaně se ptám jako vás, vládních poslanců, co vás k tomu vede, že takový šílený zákon vlastně navrhujete. Jak vás to vůbec mohlo napadnout přece tohleto? To je hrozný. To je hrozný. Já jsem si nikdy nemyslel, že tady budu sedět s většinou poslanců, který prosazujou totalitu vůči občanům. Tak, ono už ty náznaky tady byly, ale hned se vrátím, pane místopředsedo, k tématu, protože já se nestačím divit, když SPD, jak víte, je tady jedinou stranou, která prosazuje zákon o referendu a kvůli tomu nás tady poslanci vládní koalice označují jako nedemokratickou stranu, takže už jsem zvyklej, že se převrací demokracie a nedemokracie a tento pandemický zákon je toho důkazem.
Pane předsedo Výborný prostřednictvím předsedajícího, já vás znova upozorňuju, že člověk, co má přednostní právo, nemusí mluvit k věci. Já tady na základě své dobré vůle hovořím tady proč to je legislativní nouze.
Je to tak. Je to tak. Chtěl bych vás jenom požádat, protože v tomto bodu jsem chtěl prodiskutovat, protože tady přijdou poslanci SPD, slyšel jsem, že i poslanci ANO, a budeme navrhovat změny pořadu schůze. Může to být zdlouhavé. Bude to asi zdlouhavé. Ale budeme se držet věci, protože to budou i důvodové zprávy třeba k našim návrhům. Ale chtěl jsem vás opravdu požádat, prostě vydržte to. Protože je to tady demokratický, politický souboj. Je to nějaký politický statement, protože jsou tady dvě věci, které jsme už předem avizovali. Kdybyste ty dva zákony navrhli třeba až za tři roky, tak tady teď vůbec nejsme v této situaci demokratického, politického, názorového souboje. Bylo by to třeba za tři roky, za tři a půl roku. Ale prostě my za to nemůžeme, že jste zrovna s těmito zákony, o kterých předem víte z minulého volebního období, že s nimi máme problém, tak že to tlačíte teď jako svoji prioritu. To jsem chtěl zdůraznit.
Nedělejme si tady prosím nepřátelské prostředí. Prostě to je politika. Byli jsme tady v minulém i předminulém volebním období hodně dlouho, často i do rána, ne že ne, byli u vícero hlasování. A prostě všichni jsme to respektovali. Proto jsem ten bod chtěl navrhnout v tom smyslu, že jsem se chtěl ubezpečit, ale doufám, že to nebude potřeba, abyste pokud možno nenavrhovali, a chtěl jsem vám to říct, je tady i paní místopředsedkyně Kovářová, abyste nenavrhovali například omezení řečnické doby, až se otevře rozprava k pandemickému zákonu, třeba na pět minut, nebo dvakrát pět minut, protože prostě naši poslanci to chtějí vysvětlit. My máme v poslaneckém klubu podle mého názoru, už jsem to říkal, největší poměr například lékařů ze všech poslaneckých klubů. Z našich dvaceti poslanců jsou čtyři lékaři plus jedna zdravotní sestra. Takže to není jen tak, že my tady půjdeme a někdo bude mluvit. My máme lidi, kteří jsou opravdu zdatní. Máme tam neurochirurga, neurologa, máme dalšího chirurga a další lidi, kteří se ve zdravotnictví vyznají, máme tam pana doktora Zlínského ORL a tak dále, to znamená máme tam lékaře, kteří jsou z praxe, specializují se a chtějí se k tomu vyjádřit. Paní kolegyně Maříková je zdravotní sestra. Vyznají se v tom. A prostě nestačí pět minut mluvit o pandemickém zákonu.
Takže jsem vás opravdu chtěl požádat, protože jsem slyšel, nebo tuším, že dáte návrh na omezení na pět minut u řadových poslanců, ale to není demokratické. A já bych to třeba nikdy neudělal, kdybych byl ve vaší pozici. Já bych tam prostě seděl do ráno. Prostě demokracie. A hlavně, když předem nějaká strana avizuje, že má s tímto konkrétním návrhem problém, tak bychom to měli respektovat a měli byste to vydržet. A tohle je prostě politika, je to politický statement a máme na to všichni právo. Až to bude za námi, bude to za námi nějakým způsobem. Pojedeme dál. Ale chtěl jsem vás požádat, proto jsem to nazval Umlčování politických oponentů. Ale využiji toho, že tady mám dva lidi, že tady za mnou sedí dva lidi z vedení Sněmovny. A chtěl jsem vás opravdu požádat v tomto, abyste se nad tím kdyžtak poradili, kdybyste ten návrh chtěli dát. Prostě to absolvujme. Určitě to nějakým způsobem absolvujeme, protože fyzické možnosti jsou nějak dané. Ale prostě je potřeba toto absolvovat.
Toto je vlastně zdůvodnění tohohletoho bodu. Ještě bych dodal, a je to k věci, ale dodám i ten další rozměr. Já bych byl velmi nerad, a už jsem to zaznamenal, ptali se nás na to novináři na tiskové konferenci, že někdo z koalice říkal, že kvůli nám by se mohlo oddálit projednávání státního rozpočtu, protože ve středu odpoledne má být výbor. Já doufám, že do té doby ten pandemický zákon stáhnete a že to tady nebudeme muset ani projednávat. Ale hlavně - my nemáme odpovědnost za vládní koalici. Vy máte většinu. To znamená, kdyby se tady dal v úterý jiný zákon jako priorita, tak přece ta diskuse by tady vůbec nemusela být, třeba náš zákon na pomoc zdravotně postiženým nebo další, o kterých už jsem tady hovořil. Ale vy jste si tady dali prioritu pandemický zákon. Proto vy sami ohrožujete projednávání státního rozpočtu tím pádem. Ale nikoli SPD. My jsme si tady ten program nepředsadili. My nemáme většinu tady ve Sněmovně. Takže to jenom na vysvětlení. My naopak chceme, aby se projednal rozpočet. My nemáme v plánu obstruovat rozpočet. My jsme říkali - korespondenční volba, pandemický zákon - to jsou problémy, už se nebudu opakovat. A tam samozřejmě to bude běžná debata. Dáme spoustu pozměňováků, budeme je zdůvodňovat, ale dojde pak na nějaké hlasování.
Takže toto je ten bod, který jsem chtěl navrhnout. Nebudu ho už dál rozebírat. Myslím, že je to úplně jasné. A spíše takový apel na vedení Sněmovny na pětikoalici, protože si vzpomeňte, že nedávno jsme byli v opozici všichni, co jste teď ve vládě, a všichni jste byli rádi, když to proběhlo i nějak tak, jak jste si plánovali, i tou veřejností, abyste si odpracovali vůči vašim voličům to svoje.
Pojďme k dalšímu tématu, k dalšímu bodu, a to je Netransparentní financování hnutí STAN. To je název toho bodu. Netransparentní financování hnutí STAN. 
A já se prostě k tomu bodu musím vracet a budu se k němu vracet a budeme se k tomu vracet, protože prostě doteď ministr vnitra Vít Rakušan a předseda hnutí STAN neodpověděl, kdo jsou ti koncoví majitelé těch firem, kteří sponzorovali Pirátům a STAN volební kampaň. Prostě na to nechce odpovědět. A já se divím tady zrovna panu Michálkovi z Pirátů, proč veřejně netepe a nežádá odpověď od svých koaličních partnerů z hnutí STAN, kdo je tedy ten koncový majitel těch firem, které jsou registrované na Kypru, jména, kdo jsou ti všichni koncoví majitelé konkrétně řečeno, kteří vám, Pirátům, vám, prostřednictvím pana předsedajícího, pane Michálku a hnutí STAN financovali vaši volební kampaň?
Tak buď to víte a tajíte to, že vám to už řekl pan Rakušan, nebo to nevíte a tak jako tak je to špatně. Takže dodnes nevíme, proto to tady navrhuji, dodnes to nechce říct Vít Rakušan z hnutí STAN, kdo jsou ti finální vlastníci těch firem, kteří jsou registrovaní na Kypru, v daňovém ráji, kdo je tedy financoval, tu jejich kampaň. On to nechce říct. Piráti jsou servilní, takže už to ani nechtějí slyšet. Už dostali korýtka, takže už je to nezajímá, už k tomu mlčí. Něco jednou vykřikli, ale pak už ticho, protože samozřejmě se bojí, že by byli odvoláni z těch korýtek z vlády.
To znamená, prostě tady je to potřeba vyjasnit. A ta otázka je úplně jednoduchá. Tento bod může trvat minutu, když pan ministr vnitra a 1. místopředseda vlády a předseda hnutí STAN Vít Rakušan řekne, kdo jim platil kampaň, protože on si myslel - ale to je takové jako pro malé děti trošku nebo malé děti jsou fajn, ale je to takové, že z nás se snaží udělat hlupáky - že když peníze vrátí, že to vyřešil. No, to není pravda, protože ta kampaň proběhla, a i když peníze vrátíte, tak jste stejně zavázaný, protože už vám někdo tu kampaň zaplatil. To, že pak dostanete státní příspěvek za volby a pak to z toho vrátíte, no tak to je jiná, ale tu kampaň už jim někdo zaplatil a už jim šel někdo na ruku.
To znamená, my chceme odpověď na to, kdo je tím koncovým majitelem firem, které financují hnutí STAN. A budeme se ptát často, budeme se ptát kontinuálně, protože to není transparentní. A dokonce jsem kuloárně, nějaké tamtamy, získal pocit, že dokonce pan ministr vnitra Rakušan začal zneužívat Ministerstvo vnitra pro politický boj proti SPD. A k tomu se taky dostanu, to bude další bod. Takže místo, aby vyjasnil své hospodaření a vyjasnil financování hnutí STAN, přece oni pořád žádali tady vyjasňování na ostatních a sami teď vyjasnit nechtějí. To je divné, to je špatně.
Takže ten bod spočívá v tom, že... Ntransparentní financování hnutí STAN. Z Kypru. Z Kypru, ještě tam prosím dejme. Z Kypru. No a to je v podstatě zdůvodnění tohoto konkrétního bodu. A zároveň bych navázal dalším bodem, a to je STAN... Vít Rakušan ze STAN zneužívá Ministerstvo vnitra. Vít Rakušan ze STAN zneužívá Ministerstvo vnitra. Ne, tady to mám, pardon. Ministr vnitra Vít Rakušan ze STAN zneužívá Ministerstvo vnitra. Protože Vít Rakušan se nám začal mstít a to jsem tedy nestačil zírat vůbec, co to má znamenat. A dále - SPD na seznam dezinformátorů Ministerstva vnitra, protože prostě my nechceme, aby byla Česká republika zatahována do války s Ruskem na Ukrajině.
My jsme se pak na to podívali, co tím má vlastně na mysli, a on tam cituje, bylo tam citováno vyjádření našeho poslance Jiřího Kobzy a našeho europoslance Ivana Davida, kteří se vymezovali vůči zatahování České republiky do války na Ukrajině proti Rusku. Jaká dezinformace? Nechápu tohleto. My máme v našich řadách informace tady od Jaroslava Bašty, který byl léta velvyslancem České republiky na Ukrajině a velvyslancem České republiky v Rusku, možná jediný člověk, který byl velvyslancem v obou dvou zemích, takže je opravdu odborník na slovo vzatý, nezpochybnitelný, hájil české zájmy, rozhodně nemůžeme našeho velvyslance, doufám, (že) nikoho ani nenapadne, podezřívat někoho, že je proruský, když byl naším velvyslancem, dokonce i v dalších postsovětských zemích - samozřejmě, úplně nesmysl - ale prostě to, že místo, že se nám ministr vnitra Vít Rakušan začíná mstít, SPD, a stejně jako to dělal Jan Hamáček, tak začal zneužívat ministr vnitra pro politický boj s cílem manipulovat veřejné mínění a tím oslabit politickou konkurence, protože SPD nemá s Ruskem vůbec nic společného, není proruské, ale jsme pronárodní hnutí a naším jediným zájmem je Česká republika, tak to opravdu už mi připadá mimořádně nebezpečná tendence.
A já si myslím, že je to (na to?), a my si myslíme, že je to na bod, který bychom tady měli projednat. A já to tady říkám veřejně, že jakákoliv takováhle zpráva, která půjde z Ministerstva vnitra, tak je to pouze už zneužívání Ministerstva vnitra Vítem Rakušanem, protože se nám mstí za to, že chceme, aby vyjasnil to financování. Je to prostě msta a připadá mi to (jako) takové ty estébácké nebo kágébácké manýry, kdy někdo je v nějaké státní funkci a zneužívá to vůči tomu, aby likvidoval nepohodlné oponenty. To je děs. To je děsivé.
A opravdu, to je úplně děsivá situace a já si myslím, že je potřeba to tady probrat a důrazně přijmout usnesení, že tady máme připraveno také usnesení, že Poslanecká sněmovna ukládá ministrovi vnitra Vítu Rakušanovi, aby nezneužíval Ministerstvo vnitra pro politický boj. A to je podle mě velmi zásadní věc a já bych chtěl, abychom to tady zařadili, protože poté, co jsem tady navrhl ten bod, tak očekávám další útoky Ministerstva vnitra na SPD. A bojíme se toho, že ministr vnitra teď bude šikanovat a bude se snažit kriminalizovat a perzekvovat SPD a politiky SPD a naše zástupce a máme z toho obavu, protože mně by to charakterově sedělo k Vítovi Rakušanovi, protože poté, co nechce vyjasnit financování a poté, co jsem ho poznal, je to zcela bezskrupulózní člověk, který prostě se bude mstít, jo?
Já jenom vnímám, vážená paní místopředsedkyně. Tady je důležitá nuance, že jak říkal náš předseda klubu Radim Fiala, on se hlásil před otevřením toho bodu. A to je teď důležitá nuance, protože poté, co teď kolega Radim Fiala dostal slovo, tak vlastně už jste ten bod mezitím otevřela, jako tím, že jste to zahájila. To znamená, tady ta nuance je docela důležitá, protože my jsme si chtěli vzít tu pauzu, proto se předseda našeho klubu Radim Fiala hlásil před otevřením tohoto bodu.
Ne, že bych vám to vytýkal, protože v tom sále byl teď hodně zmatek a bylo hodně pohybů, takže samozřejmě mohlo dojít k přehlédnutí, takže to chápu. Také jsem byl ve vedení schůze, může se to stát. Ale tady bychom k tomu měli správně přistoupit, protože skutečně je rozdíl, když ten bod už byl otevřen tím, že jste ho zahájila, a skutečně rozdíl, když by nebyl otevřen ještě vůbec, protože náš předseda Radim Fiala si chtěl vzít tu pauzu a hlásil se a chtěl vystoupit předtím. Takže tady je ta nuance. A já si myslím, že by to mělo být uvedeno na správnou míru, že si tu pauzu bereme. Samozřejmě v pořádku, ale mám jenom tady tu procedurální poznámku ohledně té nuance.
A jinak je pravda, že byste tu pauzu měla vyhlásit bezprostředně, takže pakliže k té proceduře už nebude nikdo mluvit, tak by ta pauza měla být hned vyhlášená. Ale v souladu s tím, co tedy bych poprosil asi o tu korekci.
Dobře. Tak v tom případě mě ale nepřerušujte, abychom dodržovali ten jednací řád, protože přerušení řečníka má ale, paní předsedkyně, já už jsem to říkal paní Richterové, přesné parametry...
Vážené dámy a pánové, ministr zdravotnictví v demisi Adam Vojtěch za hnutí ANO navrhuje, aby se vybrané skupiny obyvatel musely povinně očkovat proti koronaviru od 1. března 2022. Proto jménem poslaneckého klubu SPD navrhuji mimořádný bod na program dnešní schůze Sněmovny s názvem Diskuse o návrhu ministra zdravotnictví Adama Vojtěcha na povinné očkování, jelikož jsem přesvědčený, že značná část občanů tento krok odmítá, a nesouhlasíme s tím také my v SPD. 
Žádám vás proto, vážené kolegyně a kolegové, abychom návrh ministra Vojtěcha na povinné očkování prodiskutovali nejprve tady ve Sněmovně, protože z veřejného prostoru je evidentní, že velká část voličů, vašich i našich, předpokládám, odmítá tenhle drastický zásah do jejich svobody rozhodovat. A ne proto, že by byli nějací fanatičtí antivaxeři, ale je naprostý nesmysl nutit plošně k očkování zdravé, odolné lidi, kteří by měli mít svobodu rozhodování, zda se naočkují, nebo se s virem poperou a získají přirozenou imunitu, přičemž miliony z nich se s virem už potkali a tu imunitu mají. Statistiky to jasně ukazují, že tito lidé nemocnice nezatěžují.
Samozřejmě je potřeba také se jasně postavit k problému, na který upozornil policejní prezident - a my stojíme na straně policistů, hasičů a dalších těchto složek důležitých pro fungování státu - protože policejní prezident sdělil, že v případě nařízení povinného očkování až čtvrtina policistů zvažuje odchod. To znamená deset tisíc policistů. Podobná situace může být i u hasičů, vojáků a dalších složek.
Takže to je samozřejmě také problém a je potřeba, abychom tuto závažnou situaci tady diskutovali, protože je faktem, že přestože je vláda v demisi - a hnutí ANO nemá většinovou podporu ve společnosti, vyplývá to z voleb, a ČSSD už vůbec ne, která je ještě takovým pozůstatkem tady ve vládě, ta propadla ve volbách, takže o těch už ani nemluvím - tak prostě není přece možné, aby na základě vyhlášky - a je to možné, právně to ovšem možné je - plošně ministr v demisi uložil povinnost očkování všem občanům nebo vybrané části občanů. To legislativně právně sice je možné, ale přece to je z jakéhokoliv dalšího rozumného pohledu úplně nepřijatelné.
To znamená, proto bych chtěl - a my v SPD chceme - abychom tento bod tady projednali, samozřejmě pakliže byste nám pomohli s tím ho zařadit, protože poslanců SPD je pouze dvacet, Sněmovna má 200 poslanců, takže potřebujeme podporu alespoň 81 poslanců z jiných politických stran, abychom tento bod zařadili na program schůze. V takovém případě, pakliže bychom ho i díky vašim hlasům zařadili, navrhuji hlasovat o tomto usnesení: "Poslanecká sněmovna Parlamentu České republiky ukládá vládě, aby nezaváděla povinné očkování proti viru SARS-CoV-19." (Správně SARS-CoV-2.)
Teď k tomu zdůvodnění. Jak jsem říkal, návrh na povinné očkování je prostě nesmysl, protože nutit plošně k očkování zdravé odolné lidi samozřejmě nemá logiku. I vláda, i my víme, že nejde samozřejmě o zdravotnický efekt. V praxi zavedení povinného očkování naopak odpůrcům očkování pomůže očkování odmítnout. Povinné očkování upravuje zákon o ochraně veřejného zdraví a ten zcela jednoznačně říká, že z povinného očkování je vyňat ten, kdo má proti dané infekci imunitu. Judikáty Nejvyššího správního soudu v minulosti navíc daly za pravdu odpůrcům jiných očkování v případě takzvané výhrady svědomí. Jinými slovy, kdo prokáže imunitu - a to nejen protilátkami, ale také například buněčnou imunitou, prověřenou například certifikovanou laboratoří - ten se očkovat nebude muset stejně jako ten, kdo ho odmítne z morálních důvodů.
To je podle mě zřejmě i důvod, proč nikdo povinné očkování nenavrhl, protože tím by se ukončila debata o uznávání protilátek. Prostě stát by musel uznat, že miliony lidí, kteří mají dobrou imunitu, nemusí podléhat státní šikaně a nemusí se očkovat. Jenže o tohle opět nejde. Jde o jasný signál, že stát zavádí tvrdou covidovou diktaturu ve jménu covidového byznysu. Povinné očkování by se mělo podle návrhu vztahovat na osoby starší šedesáti let, na policisty, vojáky a další ozbrojené složky, dále pak na hasiče a zdravotníky, či zaměstnance v sociální péči.
V souvislosti se stávajícími protiústavními opatřeními se na nás mimochodem obracejí hasiči a policisté. Kvůli šikanózním opatřením nesmějí například chodit cvičit, trénovat, plavat, dále do tělocvičen a bazénů. Mnozí dávají najevo, že pokud bude očkování povinné, od policie, armády či od hasičů odejdou. Ministr vnitra Hamáček to ostatně také potvrdil s nadějí, že jich prý až zas tolik nebude. To je opravdu v uvozovkách fajn, že pokud to dobře vláda zmanipuluje, tak nám neodejdou desetitisíce, ale stovky či tisíce těch, kdo chrání a brání naše bezpečí a životy. Čili na základě vládního návrhu zdraví lidé, kteří se starají o naše bezpečí, nesmí své zdraví v tělocvičnách a bazénech posilovat a zvyšovat svoji imunitu, a ty, kdo se odmítnou zbytečně očkovat, navíc vystrnadí vláda ze služby. To je absurdní a současně opravdu odporné jednání s těmi, kteří nás chrání.
Pan premiér Babiš včera řekl, že očkování je jediné řešení boje s covidem. To je lež. Každý lékař, každý člověk, který si zachoval zbytek zdravého rozumu, ví, že základem lidského zdraví je jeho odolnost vůči nepřátelským virům a bakteriím, tedy přirozená lidská imunita, kterou si člověk mimo jiné buduje od dětství, a to hlavně přirozeným stykem s viry a bakteriemi. Opravdu nesrovnávejme hrušky s jablky, tedy vyzkoušené a dlouhotrvající očkování, jako je například vakcína proti TBC, s očkováním proti koronavirům nebo chřipkovým virům, kde je přirozená imunita naprostý základ, protože proti stále novým mutacím těchto virů jsme nikdy neměli a stále nemáme univerzální a dlouhotrvající vakcínu.
Vážené dámy a pánové, když nejde o zdraví, tak o co jde? Jde celkem jasně o danajský dar této vlády vládě nastupující. Ta samozřejmě bude muset volit, zda omezení práv zachová, nebo zruší. V obou případech se to nebude líbit části občanů. Samozřejmě se to ukáže i na kličkování a obojetnosti stran obou koalic, které nemají názor na nouzový stav - tím myslím nastupující vládní pětikoalici - které nemají názor na nouzový stav a nemají ho ani na další protiústavní a naprosto neodůvodněné omezování svobod a šikanu občanů a podnikatelů.
Špatné je, že k politickému boji s koalicemi pan ministr zdravotnictví Vojtěch zneužívá práva a svobody svých spoluobčanů. Tady bych připomněl hlasování z pátku tady ve Sněmovně, protože hnutí SPD je jediné, které se postavilo proti zrušení vánočních trhů. Všechny ostatní strany k tomu zaujaly v podstatě mlčení, nebo dokonce v případě vládního hnutí ANO ty trhy zakázaly, protože v pátek se tady hlasovalo o návrhu SPD na zrušení nouzového stavu, protože ta opatření lze realizovat podle současného platného zákona o ochraně veřejného zdraví a podle krizového zákona. No, jak hlasovala vládní pětikoalice, to znamená ODS, TOP 09, STAN, KDU-ČSL a Piráti? Když se tady hlasovalo o návrhu na zrušení nouzového stavu, tak oni se alibisticky zdrželi. To nemá nová vládní pětikoalice názor na to, jestli nouzový stav ano, či ne? No, to je tedy opravdu velmi nepříjemná zpráva pro budoucí vládnutí, když u zásadních principiálních témat vládní pětikoalice nedokáže říct, jestli jsou pro nouzový stav, nebo ne. Tak to je tedy opravdu neuvěřitelné a nečekají nás dobré zítřky. Takže v každém případě oni v podstatě podpořili zrušení vánočních trhů, protože ty vánoční trhy byly zrušeny na základě vyhlášení nouzového stavu. Tak to alespoň vláda zdůvodňovala. Takže oni podpořili všichni tady zrušení vánočních trhů a jediné SPD se postavilo proti tomu. Viděli jsme to při tom hlasování.
Vážené dámy a pánové, ale pojďme zpátky k návrhu ministra zdravotnictví Adama Vojtěcha na povinné očkování vybraných skupin. Vážené dámy a pánové, nenechte se vtáhnout do této pasti a spolu s námi pojďte otevřeně odmítnout to, co vaši zástupci jak před volbami, tak po nich vehementně odmítali, tak jako povinné očkování odmítáme i my v SPD. Snad se shodneme, že tak závažný zásah do práv a povinností občanů by neměla zavádět vláda, která je na odchodu a která v tomto asi navíc nemá ani podporu většiny Sněmovny. Ale uvidíme za chvíli, bude se hlasovat o mém návrhu na zařazení tohoto bodu. 
Navrhuji tedy, bychom na program dnešní schůze Sněmovny na první bod zařadili mimořádný bod s názvem Diskuse o návrhu ministra zdravotnictví Adama Vojtěcha na povinné očkování. Pakliže by to neprošlo, tak navrhuji zařadit tento bod jako poslední bod dnešní schůze Sněmovny, a v případě, že tento bod vaším hlasováním zařadíme, jak už jsem říkal, navrhuji hlasovat o tomto usnesení: "Poslanecká sněmovna Parlamentu České republiky ukládá vládě, aby nezaváděla povinné očkování proti viru SARS-CoV-19." (Správně SARS-CoV-2.)
Na základě hlasování, které za chvíli tady proběhne, poznáme, kdo ze Sněmovny je pro povinné očkování a kdo není pro povinné očkování, protože ten, kdo nepodpoří náš návrh bodu, je pro povinné očkování. Je to jasné. A kdo samozřejmě bude hlasovat pro náš bod, chce zachovat dobrovolnost z důvodů, které jsem tady sdělil. Není nic mezi tím. Je to diskusní bod. Není nic mezi tím a ještě bychom hlasovali usnesení, takže buď ano, nebo ne. Nic mezi tím. A doufám, že nově nastupující vládní pětikoalice nebude lavírovat jako v pátek, kdy se zdrželi u hlasování o zrušení nouzového stavu, protože nevěděli, jestli chtějí nouzový stav, nebo ne. Děkuji za pozornost. (Potlesk z řad SPD.)
Já jsem to teď nemyslel na vás, paní místopředsedkyně, vaším prostřednictvím, já jsem to myslel tak, že to rád zopakuji pro diváky, protože je potřeba, aby si vštípili název toho bodu. Já samozřejmě vím, že vy už jste si poznamenala. To není na vás. Já naopak mám, celkem jsem rád, že to můžu zdůraznit. Naopak děkuji za ten dotaz, takhle bych to formuloval.
Pochopitelně i u dalších bodů vám rád zopakuji, abychom si to poznamenali zcela přesně. Protože druhý návrh bodu, který mám, tak souvisí s tím, že hnutí SPD prosazuje, hnutí SPD je pro okamžité zrušení plošných protiepidemických opatření, související s onemocněním covid-19. A my prosazujeme ukončení diskriminace neočkovaných. Tady bych rád tedy zdůraznil, proč my to prosazujeme. Já vám hned potom naformuluji název toho bodu.
Masivní testování ve školách a firmách je v současné době neopodstatněné. Zcela nesmyslné a stojí nás všechny nadále 3 mld. Kč měsíčně. Některé země jako Irsko, Španělsko, Velká Británie rozvolňují protiepidemická opatření bez ohledu na šíření omikronu. A u nás se stále Fialova vláda ke slibovaným rozvolněním zatím neodhodlala. No a kompenzace za ušlý zisk podnikatelé také stále nedostali. Nemůžeme z vládních představitelů prostě dostat informaci, kdy to bude, kdy budou realizovat ty sliby. Nám zoufale volají podnikatelé, živnostníci, všichni nám tady různě volají, co tedy bude, že ministerstvo nereaguje, že ministerstvo jim vůbec nic nevysvětluje.
Dokonce jsme v této souvislosti ve čtvrtek interpelovali, no a z vlády nemůžete vůbec nic dostat. Oni nekomunikují, nebo komunikují málo, nedostatečně. Není tajemstvím, že už se v podstatě všude po médiích šíří, že zástupci vlády nechtějí chodit ani do televize. Třeba když já jdu do televize, tak mají problém média sehnat proti mně protivníka, protože se poslanci bojí. (Smích.) No tak ano. Paní Pekarová přímo řekla po pořadu se mnou a řekla to veřejně před mnoha svědky, že proti Okamurovi už jít nechce, protože prostě nemá argumenty. Takže se smějete, ale tady vám říkám přímo na rovinu. Ti, co se smějete, tak já vás zvu proti sobě do médií do přímého přenosu, doufám, dobře, můžeme se zasmát, a pojďte (Potlesk vlevo.) Je to v pořádku, já problémy nemám. (Smích.) Já problém nemám. Já neříkám, pojďte ven, nebo co. Mluvím o demokratickém souboji argumentů. Já s tím problém nemám, ale to si stěžují média na vás. 
Já vám jenom říkám, že já nevím, proč se bojíte, řada z vašich poslanců, a to vám jenom říkám, v podstatě všechna média mají problém sehnat respondenty, protože informace zní, že se bojíte. To znamená, no, ono je vás 107, není vás 108, je vás 107, protože jak jsem říkal, pan Farský tady není. Ten sliboval, že odstoupí, takže ne 108, ale 107. Ale to není jen o mně. Nakonec někoho seženou, ale říkám všeobecně, co koluje, co slýcháváme v těch médiích, nebudu konkrétně jmenovat, ale už to slýchávám opravdu delší dobu, že vládní poslanci se bojí chodit, nebo nechtějí chodit. Já nevím, jestli se bojí, ale samozřejmě co také na to říct, na tu blamáž, kdy se vás někdo zeptá, co navrhujete na řešení zdražování, tak samozřejmě nezbývá říct nic jiného, než nic. (Se smíchem:) Samozřejmě to je pak těžká debata.
Naopak bych se rád zeptal, co tedy navrhujete, když už se tady někdo smál, nás to zajímá, co navrhujete, to bychom si určitě tady rádi poslechli, konečně, co navrhujete. A hlavně kdy to bude, kdy vyřešíte to zdražování. Kdy to vyřešíte? Kdy? Na to se občané ptají. Vy jste slibovali řešení. Takže takové ty anonymní smíchy tady někde z lavic, když vás nikdo nevidí, to je sice pěkné, ale měli byste to říct opravdu veřejnosti.
Tak. Takže podnikatelé kompenzace za ušlý zisk stále nedostali. Museli zavřít kvůli vánočním trhům a doposud nedostali nic, přestože zákaz přišel během několika hodin. Stejně jsou na tom gastronomické podniky, které musely zavírat ve 22 hodin. Státu tak hrozí další žaloby a vláda Petra Fialy nekoná. Je zřejmé, že pravým cílem testování je co nejdelší odložení příjmů z tzv. covid byznysu a pokračující teror vůči českým občanům, kterým jsou zatíženi zejména zaměstnavatelé a učitelé. Ale i další občané, v podstatě většina.
Vyzýváme vládu, aby přestala prosazovat totalitní pandemický zákon, aby skončila diskriminace neočkovaných, aby konečně začala řešit enormní zdražování všeho kolem nás a řešila věci, které občany skutečně pálí.
Takže já bych ten bod nazval Návrhy na - takhle, že bychom diskutovali Návrhy na vyřešení zdražování v České republice. Návrhy na vyřešení zdražování v České republice. To znamená, když nám vládní koalice zamítne tento bod, nebo ho bude vetovat, tak to samozřejmě znamená, že žádné návrhy nemáte, pochopitelně, protože v televizi je nikdo neslyšel, když se vás média ptala, tak také neslyší žádné vaše řešení. Občanům chodí každý měsíc složenky, vy jste slibovali řešení, všichni jsme slyšeli, že premiér Petr Fiala sliboval, že poslední týden v prosinci představí řešení. Máme tady únor a řešení není. A dokonce pan premiér Fiala předvedl fatální iluzi, kdy řekl v televizi, je to měsíc, že prý zdražování vyřeší předsednictví České republiky Evropské unii. No, tak to jsem zvědav. Za A řekl, že si mají občané počkat minimálně rok, protože pochopitelně to předsednictví je půl roku. Za druhé - tak to tady budu připomínat a řekneme si, jak to vyřešil, jestli tedy to bude vyřešeno. Já vám říkám, že nebude, protože to by ta vláda musela přestat být servilní vůči Bruselu a Evropské unii a dělat vlasteneckou politiku v zájmu českých občanů, nikoli cizích zájmů. Takže si tady počkáme, a už to dneska říkám - říkali jste, že to vyřešíte v rámci předsednictví EU, tak se na to budeme ptát. Spíše je děsivé, že pan premiér může vůbec být takto politicky naivní a takto se pokoušet věšet bulíky na nos někomu, že to vyřeší nějaké předsednictví. No, tak to se podíváme, to jsem zvědav.
Takže abych šel k tomu návrhu zákona, návrhy vlády, nebo návrhy na řešení zdražování. To tady chceme diskutovat, to je můj návrh bodu č. 2. A jak říkám, když to vládní koalice tady zamítne, abychom o tom diskutovali, tak logicky nemá žádné návrhy, protože když nemá, tak samozřejmě nemůže diskutovat. My návrhy máme, já už jsem je prezentoval mnohokrát a všiml jsem si, že i kolegové z druhé opoziční strany mají řadu návrhů a určitě by také rádi diskutovali. Ale od vlády jsme žádné neslyšeli - které by pomohly většině lidí z České republiky. Takový návrh tady není ani jeden. A občané už nemůžou čekat déle. Protože jste z 15 ministrů vytvořili 18, takže, jak jsem říkal, tady sedí dokonce ve dvou řadách, dokonce ani do těch historických lavic už se nevejdou, protože ani naši předci s tím nepočítali, že sem přijde taková vláda. Jak jsem říkal, pro ty tři nově vzniklé ministry, kteří tady předtím nebyli, předtím neexistovali v minulé vládě, jste vytvořili 70 nových míst, přestože si všichni pamatujeme, že jste říkali, že žádní noví úředníci nebudou pro tyto tři ministry. Takže to byla úplně lež v přímém přenosu. A dokonce těch 70 nových servismanů, nebo servisních pracovníků pro tyto tři nové ministry bude stát přes 40 milionů Kč ročně. To jsou ty vaše úspory.
Teď jsem se musel zasmát, za mnou přijela televize, nevím, je to dva dny, tři dny, že prý paní Pekarová Adamová, předsedkyně Sněmovny říkala, že tady chce dělat úspory. No, tak pro to jsme, my souhlasíme s úsporami. Ale ona že chce dělat úspory? Vždyť vy jste naopak vytvořili jedno místo místopředsedy Sněmovny navíc pro Piráty, kteří mají 4 poslance, a to jedno místo stojí cca 20 milionů za volební období. Tak jako to je úplně neuvěřitelné, ona si myslí, že jsme tady hloupí nebo co? Nebo že si nepamatujeme? Nebo že neumíme snad počítat? To je neuvěřitelné! To je neuvěřitelné! Spíš se divím, že si někdo takhle může nabíhat v těch veřejných vyjádřeních. To snad není možné! Jestli si myslí, že jsme tady nějaká mateřská školka, nebo co, že stačí plácnout něco a že hahaha. To tedy určitě ne!
My budeme vždycky demokraticky argumentovat, demokraticky budeme dělat naši opoziční práci v souladu se zákonem o jednacím řádu.
Takže to je ten bod č. 2, který si myslím, že je potřeba skutečně probrat a jsem zvědav, jestli s tím vláda bude souhlasit. Znovu říkám, to by znamenalo, že mají nějaké řešení. Jestli to odmítnou, ten bod, tak nemají řešení žádná. Já myslím, že to je jasné, že to zamítnete, protože ta řešení skutečně nemáte.
Tento bod bych prosil, abychom navrhli jako druhý. Druhý bod na pořad této schůze Poslanecké sněmovny.
Potom bych rád navrhl třetí bod. Jenom avizuji, že těch bodů, které budu navrhovat, musím to spočítat, ale bude jich mezi pěti až deseti, takže všechno samozřejmě vysvětlím. A třetí bod, který bych rád navrhl, souvisí s tím, že vládní koalice se chová nedemokraticky a blokuje projednání našich návrhů zákonů, které by pomohly lidem. Sněmovna hlasy poslanců koalice SPOLU, což je ODS, KDU-ČSL a TOP 09 a Pirátů a STAN, zamítla projednat v tzv. opozičním okénku ve čtvrtek návrhy tří zákonů z pera SPD, a sice zákon o referendu, zákon s pracovním názvem Můj dům, můj hrad, posilující bezpečnost občanů, a také zákon o zdanění nadnárodních korporací podnikajících na našem území, které vyvádějí každoročně z naší země ve formě zisků a dividend stamiliardové částky před zdaněním. A to bez jakýchkoli podmínek, například investovat alespoň jednu korunu ze svých miliardových zisků zpět u nás v České republice.
Vládní koalice tak i nadále dokazuje, že je probruselská a proti demokracii, protože její poslanci opakovaně odmítají zařadit na jednání schůzí Sněmovny naše návrhy zákonů prospěšné občanům České republiky, na jejichž projednávání byly politické dohody v rámci grémia stávající Sněmovny. Takže já si myslím, že je tady optimální bod s názvem Vláda porušuje politické dohody v rámci Sněmovny, protože to je potřeba si pojmenovat, jak porušuje - respektive vládní poslanci. Takže já bych dal název bodu Vládní poslanci - Diskuse nad porušováním politických dohod v rámci Sněmovny ze strany vládních poslanců. Takže diskuse nad porušováním politických dohod ve Sněmovně ze strany vládních poslanců. Myslím si, že to musí zaznít v tom názvu, že vy se nejenom neumíte dohodnout s nikým, ale vy dokonce porušujete dohody, což je opravdu velmi špatné. 
Když se na něčem dohodneme, a vy to porušujete. Bylo řečeno, že bude opoziční okénko. A pak když jsme chtěli zařadit tyto tři návrhy zákonů, o kterých jsem hovořil, tak vy jste hlasovali proti zařazení.
Já jsem jako člověk zvyklý na politickou soutěž. To je v pořádku. Jsem zvyklý na tvrdou argumentaci. Musí to být demokratické. Musí to být slušné. Už vůbec není přijatelné nějaké fyzické napadání. To absolutně musím odmítnout. Nebo nějaké násilí. To je pochopitelné. O tom nehovořím. Ale to, co by vždycky mělo zůstat, je, aby tady byla aspoň elementární politická kultura. Ne jako předvedl před chvílí poslanec předseda klubu, jeden ze dvou vašich vládních poslaneckých lídrů, poslanec Marek Výborný z KDU-ČSL, který se dokonce snažil hlasovat o tom, jestli si SPD může vzít pauzu. Tak to je... No to je... No takovéhle opravdu nedemokratické, totalitní manýry - to jsem tady ještě nezažil. Jak mu dochází nervy. Jak vám dochází nervy některým z vás. Vy prostě vůbec ztrácíte kontrolu nad tím chovat se demokraticky. Naštěstí si to někteří z vás zase rychle uvědomili. Protože ta hodina by taky mohla být sto hodin, že jo potom. Ale to by byl pro vás ten čas. To by vás přišlo samozřejmě pěkně demokraticky draho, takovéhle... co byste tady zkoušeli proti nám. Takže to už prosím vás ani nezkoušejte tyhlety věci. Nezkoušejte to! Nezkoušejte se už chovat takto totalitně. Stačí už ten váš totalitní pandemický zákon. Ale aby nás poslance SPD, které volilo víc než půl milionu lidí, a to opakovaně, aby takhle sahal někdo na parlamentní zvyklosti a na naše práva... Tak toho opravdu nechte, těch totalitních manýrů.
A já myslím, že vám to náš předseda poslaneckého klubu Radim Fiala, že jste si to tady jasně na vedení poslaneckých klubů řekli, že takhle tedy určitě ne, takhle tedy určitě ne. Doufám, že to bylo... Na druhou stranu jsem rád, že se to vyjasnilo už v prvních čtyřech měsících Sněmovny, abychom nemuseli tady diskutovat tyto vaše nedemokratické praktiky. Doufám, že už ani jednou to tady nebudeme tímto způsobem s vámi řešit.
Takže to je bod tři, o kterém jsem hovořil.
Teď tady mám bod čtyři. Vládní koalice - já to jenom uvedu - vládní koalice není schopna projednat ani své vlastní klíčové zákony, jako je například zákon o státním rozpočtu. Vláda neřeší zdražování a další problémy lidí. Od doby první schůze Sněmovny - připomenu, že volby byly v říjnu, takže už je to hodně času, vy už tady máte většinu více než čtvrt roku, téměř půl roku už budete mít většinu za chvíli - od doby první ustavující schůze Sněmovny v nynějším volebním období je nyní na pořadu již devátá schůze (správně osmá). A doposud bylo na stávajících schůzích z 83 bodů projednáno pouhých 16 bodů, které předložila vládní koalice.
Vláda Petra Fialy stále ještě neprojednala, nepředložila do Sněmovny zákon roku, zákon o státním rozpočtu na rok 2022. A země je tak i nadále v rozpočtovém provizoriu, tudíž většina resortů nemůže provádět platby na případné investice a nákupy, protože mohou čerpat pouze jednu dvanáctinu z loňského rozpočtu každý měsíc. To je pro SPD zcela nepřijatelné. A tady u toho bodu bych se skutečně zastavil. Protože tady je řada poslanců za vaši koalici nových, kteří tady nebyli, ale připomenu, že vy jste v médiích - ta vaše pětikoalice - v podstatě už rok jste slibovali, rok, od loňské zimy jste slibovali, že jste připraveni vládnout i programově i personálně. A v podstatě jste lhali voličům, jak máte připraveno všechno. No ale vy nemáte připraveno vůbec nic, se ukázalo. Máme únor a vy dokonce nejste schopni předložit ani zákon o státním rozpočtu - klíčový zákon, podle kterého je financována celá Česká republika, od seniorů, invalidů, škol, rodin s dětmi, studentů, prostě všechno možné, ať jsou to slevy na studenty a tak dál.
Takže vy to vůbec nemáte hotovo. A je únor. To znamená, vy nic nemáte připravené. Vy jste vlastně chtěli jenom vládnout. A veškerou energii tady za ty téměř čtyři měsíce věnujete a) že jste si přidali tři místa ministrů, potom b) jste si přidali jedno místo místopředsedy Sněmovny pro Piráty, pro Pirátku Olgu Richterovou, přitom Piráti mají jenom čtyři poslance. Potom jste zrušili slevy na jízdném, resp. snížili, takže jste obrali o peníze studenty a seniory, přitom se náklady zvyšují a alternativu jste nenabídli. Takže zrovna ty skupiny, co mají málo peněz, jste obrali jako první. Co jste udělali dál, je, že jste okradli o již slíbené peníze hasiče, policisty, pracovníky v sociálních službách, pracovníky úřadů práce a tak dále, kterým jste ale ještě navíc naložili práci navíc, i pracovníkům finančních úřadů. Ale sáhli jste na hasiče, na policisty, na vojáky. Těm jste taky sáhli na peníze. Snížili jste jim již slíbené peníze. To jste udělali. Na to jste energii měli. Potom jste měli energii na to, že jste neprojednali zákon SPD na zamrazení platů politiků na celé volební období. Kvůli vám se zvýšily platy politiků od 1. 1. letošního roku o 6 %. A pak jste jakoby přišli až tento rok v lednu s křížkem po funuse, ale navrhli jste to zamrazit jenom na jedenáct měsíců, to znamená na necelý rok. A zamítli jste návrh SPD hlasováním, náš pozměňovací návrh. My jsme tam vložili, aby se zamrazilo na celé volební období. To znamená sami jste si přidali peníze. A pořád hledám, co jste přinesli pozitivního pro občany vlastně.
A teď tady právě dnešní schůze je, že jako vaši prioritu, prioritu od začátku celého vašeho vládnutí, vy máte prioritu pouze dva zákony - pandemický zákon a zavedení korespondenční volby. To jsou vaše priority. Ani jedna priorita, že by lidé měli mít více peněz, bezpečí nebo spravedlnosti. Přitom já jsem v těch televizních debatách byl, už jsem tady říkal v minulosti. A to, co slibovali předsedové vašich stran - Jurečka, dnešní premiér Fiala, pan Rakušan - slibovali jste, že jste připraveni, že máte všechno hotovo. Není nic tady. Nic. A protože vy jste si vybrali za priority korespondenční nebo pandemický zákon a tím jste zablokovali všechny ostatní zákony, tak kvůli vám tady nejsou projednávány žádné další zákony. Ne kvůli SPD. Vy máte většinu. Vy máte většinu.
To jsem taky slyšel někde zoufalý výkřik ubrečený, že kvůli SPD se neprojednává. Tak jestli kvůli dvaceti poslancům nejste schopni tady projednávat se 107 poslanci, tak podejte demisi a běžte, jestli jste tak neschopní, jestli se neumíte dohodnout. Na to není jiná odpověď. Na to není jiná odpověď. Jestli brečíte, máte problémy, máte problémy prosazovat, tak nejste kompetentní vládnout. To je jednoduché. Nebo se neumíte na ničem dohodnout. Neumíte jednat. Nejste politici. A politik by se měl umět dohodnout. Nikoli konfrontace za každou cenu. My jsme za to rádi. Čím dál víc brečte, že kvůli SPD a kvůli opozici. To samozřejmě jenom ukazuje tu nekompetentnost. To je pochopitelně jasné. Takže v pořádku. Ubrečená vláda, nebo ufňukaná. To je opravdu tedy skvělá image. A znova říkám, jenom proto, že neumíte jednat. Tady nejednáte. Ale my vás o nic nežádáme. My nemáme problémy. Jestli máte problémy vy, tak přijďte s něčím. Ale my nic nežádáme. My máme času dost. My máme času dost. My děláme svoji opoziční práci. A jestli máte nějaké problémy? V médiích fňukáte, brečíte. No tak asi máte nějaké problémy. Ale my si hledíme své práce. Tak to záleží všechno na vás. Vy jste vláda. Vy máte většinu. 
Takže my (nesrozumitelné), my tady jsme v pohodě úplně. Takže samozřejmě tato vláda neprokazuje schopnost předkládat včas zákony pro lidi, například zdražení drakonického zdražování energií, zdražování potravin, krotit inflaci, navrhovat kompenzace pro osoby a živnostníky postižené vládními chaotickými opatřeními kvůli onemocnění covid-19. Poslanci vládní koalice následně nejsou schopni tyto návrhy ve Sněmovně prosadit a schválit. Tato vláda není vládou odborníků, a proto by měla podat demisi a skončit.
To znamená, já bych navrhl bod s názvem Neschopnost vlády prosazovat prospěšné zákony pro lidi. To si myslím, že je ten optimální název. Neschopnost vlády prosazovat prospěšné zákony pro lidi. A já myslím, já bych to rád navrhl jako bod číslo 4 na dnešní program schůze, protože je potřeba tohle už prostě řešit, protože lidi nám píšou, kdy vláda vyřeší zdražování energií a potravin a všeho dalšího. Kdy? A pořád, přestože se ptám Petra Fialy, premiéra Petra Fialy i dalších ministrů, pořád se ptám kdy a pořád neslyším odpověď. Občany také neslyší.
Takže se ptám kdy, protože vy jste řekli, že budete vládnou, že máte 108, takže je to plně vaše odpovědnost. A jestli nemáte řešení a necítíte se na to, tak jediným řešením je demise, protože proč vás mají lidé draze platit, když nemáte řešení? To je přece logická věc. Takže já pořád tady na to čekám, na to téma. Tedy čekám na to, až konečně řeknete, i občané nám píšou, kdy už vláda vyřeší zdražování, protože slibovala, že to vyřeší. Ne, že navrhne plán. Plán jste taky nenavrhli. Ale otázka zní - kdy to bude vyřešeno?
A my to všichni očekáváme. Takže to je bod číslo 4. A pochopitelně to znamená, stejně jako jsem tady říkal před chvílí, že pakliže tento bod zamítnete nebo zavetujete, tak znamená, že žádné řešení nemáte. Je to pochopitelné.
Tak potom mám tady další bod a to už jsem tady navrhoval minule, ale skutečně pořád také neslyším odpověď, a to je otázka, proč vláda prosazuje Miroslava Kalouska do správní rady VZP. Protože vládní koalice ODS, TOP 09, KDU-ČSL, STAN a Pirátů posílá Miroslava Kalouska do správní rady VZP. Je to organizace, která má stamiliardové rozpočty a vy tam posíláte Miroslava Kalouska. A já bych rád to tady diskutoval. Miroslav Kalousek do VZP. Zase jste před volbami lhali. Vy jste říkali, že jste nový vítr, že přinášíte nový vítr a změnu. Změna - to bylo to slovo.
Takže pan Kalousek je změna? To je změna? Já bych se rád zeptal v diskusi poslanci, zdali pan Kalousek je změna, Miroslav Kalousek. Protože vy jste měli billboard, že jste změna. A já se chci zeptat poslanců, vlády, aby jenom odpověděl ano-ne, to stačí. Je to změna? Je to změna, pan Miroslav Kalousek ve VZP? A souhlasí s tím v podstatě v principu i Piráti. Samozřejmě, protože kdyby nesouhlasili, tak odstoupí z vlády, kdyby jim to tak vadilo. Kdyby jim to tak vadilo, tak ukončí svoji přítomnost ve vládě. No, jim to vlastně až tak nevadí, že jo, takže oni s tím tiše ve skutečnosti souhlasí, vždycky nějaká ústní proklamace a tak dále. Takže vlastně to pro ně není problém, pro Piráty, Miroslav Kalousek ve VZP.
Pro nás a pro naše voliče to pochopitelně problém je. Takže si myslím, že je potřeba diskutovat bod s názvem Vláda posílá Miroslava Kalouska do správní rady VZP a diskuse o tomto. Takže to je potřeba skutečně si říci a já si myslím - už jsem v médiích zaznamenal nějaké důvody, jak to obhajují vládní poslanci - že ty důvody je potřeba, aby vládní poslanci a premiér Fiala a další, aby to tady opakovali na mikrofon, aby to slyšelo co nejvíc lidí, ty důvody, proč posíláte Miroslava Kalouska do vedení VZP. Já myslím, že to potřebujeme slyšet pořád a pořád a budete to slyšet pořád a pořád, celé čtyři roky, pochopitelně, neskryjete se před tím, neschováte, jo, budeme to připomínat pořád. Takže to je totiž informace, která samozřejmě naše voliče zajímá, takže to budeme připomínat. Takže to máme bod číslo 5.
Pak mám tady bod číslo 6 a je to bod s tématem ministr vnitra Vít Rakušan ze STAN, tomu budeme věnovat... to není ten název teď, tedy chci to vysvětlit, protože ministr vnitra Vít Rakušan doteď nevysvětlil a už jsem se na to ptal opakovaně a pořád tady zamítáte ten bod, kdo jsou tedy ti koncoví majitelé firem, propojených na ty daňové ráje na Kypr, kteří sponzorovali kampaň koalici Pirátů a STAN. A ministr vnitra Vít Rakušan tvrdošíjně mlčí. On to nechce říct. A snaží se to zamést pod koberec tím, že část těch peněz vrátil hnutí STAN. Ale to přece neřeší problém, kdo je financuje, protože samozřejmě těm lidem už jsou zavázáni logicky, ať vrátili nebo nevrátili, protože už jim ten dar dali.
Takže znovu si myslím, že je potřeba otevřít bod s názvem Podivné financování hnutí STAN z daňových rájů na Kypru. Podivné financování hnutí STAN z daňových rájů na Kypru a znovu říkám - my chceme jenom dvě krátké odpovědi - kdo jsou koncoví majitelé těch firem, co financovaly kampaň hnutí STAN a Pirátů, a druhá otázka je, z čeho ty peníze pochází, z jakých aktivit, protože podle toho je přece velmi důležité vědět, čí zájmy případně bude hájit hnutí STAN ve vládě. To je přece logické. A zajímavé je, že tato vládní koalice, která si hrála na to a obelhávala voliče, že je nový vítr a že chtějí změnu, tak že nechtějí říct za každou cenu, první vicepremiér, předseda STAN a ministr vnitra, kdo jim financoval tu kampaň. Oni to nechtějí říct za žádnou cenu.
Takže samozřejmě je to potřeba a my se na to budeme znova a znova ptát, zvláště v té souvislosti, že už se hnutí SPD ministr vnitra a předseda STAN Rakušan mstí. On už se nám mstí, protože stejně jako to dělal Jan Hamáček z ČSSD, tak ministr vnitra Rakušan začal zneužívat Ministerstvo vnitra v politickém boji pro politický boj s cílem manipulovat veřejné mínění a tím oslabit politickou konkurenci, protože označil SPD za dezinformátory v souvislosti s tím, že my odmítáme, aby nás vláda, konkrétně ministryně obrany Jana Černochová z ODS a ministr Lipavský z Pirátů, aby nás zatahovali do války na Ukrajině.
Takže to, když my nesouhlasíme s válkou a s tím, aby nás zatahoval někdo do války na Ukrajině, tak (za?) dezinformace označili, že prý snad SPD háji Rusko nebo něco proruského. My nemáte s Ruskem vůbec nic společného. Nikdo nás nefinancuje z Ruska, nefinancoval, nemáme vůbec nic s Ruskem společného, já se nescházím s nikým ani z Ruska, ani Radim Fiala, nikdo jiný, takže tyhle lži, které tady opakovaně se snažíte tvrdit, protože zoufale nemáte argumenty, tak to samozřejmě tyhle opakované lži, ty už potom nezabírají. Takže to, když někdo nechce válku a SPD prosazuje politiku dialogu, nikoliv konfrontace a samozřejmě vzájemně výhodné spolupráce, žádná servilita, tak když někdo zakrývá to, že my jsme proti válce a nechceme válku, my chceme mír, tak hned, že je někdo proruský. Takže naopak dezinformátor je ministr vnitra Vít Rakušan. 
Takže to by bylo potom proruské a prokremelské Německo, které na Ukrajinu odmítá posílat zbraně a staví s nimi plynovod Nord Stream, nejdražší energetický projekt Německo postavilo, aby si zajistilo svoji energetickou bezpečnost a soběstačnost. Ale to jenom tady poznamenávám. To znamená, my s tím nemáme vůbec nic společného, ani s Ruskem, ani nejsme proruští, ale jsme pronárodní hnutí a naším jediným zájmem je Česká republika. A přiznávám, že chceme mít dobré, vzájemně výhodné a vyvážené vztahy pokud možno se všemi zeměmi světa. Ale samozřejmě, kdyby nám někdo chtěl něco diktovat, nějak nám škodit, tak samozřejmě s ním určitě "kamarádit" nemůžeme, to je jasné. Servilita není namístě. My jsme vlastenecké hnutí. My nejsme servilní vůči Bruselu na úkor českých občanů. Ani vůči Rusku v žádném případě nebudeme nikdy servilní, ani vůči Washingtonu, ani vůči Číně nebo nevím, kdo si to tady všechno vymýšlí nějaké nesmysly.
Takže to je potřeba, takže bych chtěl vyzvat pana ministra Víta Rakušana, aby přestal zneužívat ministerstvo. Když sám má problémy a má máslo na hlavě a mají problémy s financováním, které dosud nevyjasnili, tak samozřejmě mu asi píáristi poradili: Odveď pozornost! Odveď pozornost na něco jiného. Nejlepší obranou je útok, mu řekli. Takže začal lhát, vymýšlet si, pomlouvat, ale je to zoufalé. A my se pořád budeme dokola ptát: Kdo je koncovým majitelem těch firem, které financovaly kampaň hnutí STAN? Firmy napojené na daňové ráje na Kypru a z čeho ty peníze jsou? A samozřejmě on, protože je evidentně mstivý člověk a zneužívá ministerstvo, tak nás bude solit, SPD. Bude to, jako to bylo s ministrem Hamáčkem. Pořád pomlouval SPD, zneužíval ministerstvo. No, zrovna v jeho případě, ten už tady tedy není, takže se nebudu k tomu už víc vyjadřovat.
No a pochopitelně, takže to je tento bod. A mimochodem, já jsem byl v Rusku naposledy v roce 1992 na jednu noc, tranzit na letišti Šeremeťjevo cestou za japonskou babičkou. Což 1992 je třicet let. Byla to jedna jediná noc a bylo to v nějakém hotelu v noci někde u toho letiště. To je fakt směšné, tyhlety zoufalé argumenty zoufalců.
Takže, pojďme dál. Bod číslo 7. Protože 6 byl tady ten STAN. Takže bod číslo 7, který bych chtěl navrhnout, je problematika předsedy Pirátů Ivana Bartoše. Tady taky pořád on mlčí a je tady zařezaný jak pařez, když tady sedí. Nechce odpovídat. Ale přeci, ať už konečně odpoví na to, že v pirátském kodexu, který slibovali občanům před volbami, je, že nesmí kumulovat funkci ve vládě a poslance. Vždyť to přeci diskutovalo i vedení Pirátské strany. Dokonce tam na základě toho odstupovali nějací lidé z vedení Pirátské strany. Dokonce na úrovni místopředsedů, tuším. A Ivan Bartoš podvedl voliče a on má tři funkce najednou. Je poslanec, místopředseda vlády a pak je ještě ministr pro místní rozvoj. A přitom kumuluje funkce v rozporu s kodexem Pirátů. A my bychom to tady nedávali, kdyby to veřejně nesliboval. On to veřejně slíbil. Tady je přeci řada poslanců, kteří jsou starostové a poslanci. Ale ti neslibovali před volbami, možná někdo jo, možná ne, ale tady jsme to zaznamenali u pana Bartoše, protože ten ostentativně tady peskoval ostatní a hrál divadlo na "Pana Čistého", ale to i ten pan Rakušan, to je taková opravdu vykutálená koalice. A musím říct, že to je ten problém, že on to tady veřejně sliboval a prsil se, že nebudou kumulovat funkce. Takže tady je řada starostů a poslanců, že jste zároveň starosty a poslanci. Ale vy jste, nebo aspoň já jsem nesliboval lidem, můžeme se bavit o tom, jestli je to správně nebo ne, tady ten zákon už byl, jestli je to kumulace platů, (nesrozumitelné) nebo ne, nějak se to ponižovalo, to si myslím, že je správné, aby nedocházelo k té kumulaci platů úplně. Tak ono se to snížilo, takže je to tuším částečně jenom. Ale vy jste to aspoň veřejně tady neslibovali. Aspoň jsem to nezaznamenal. Když budu poslancem, složím starostu.
Ale Ivan Bartoš to sliboval. Ivan Bartoš si zveřejnili před volbami, obelhali voliče, že nebudou, že Pirát když bude, nebude kumulovat vládní a poslaneckou funkci. To je ten moment. Že on obelhal. Takže já si myslím, že je potřeba to tady projednat a zodpovědět občanům, a to je, ten bod bychom nazvali Kumulace funkcí předsedy Pirátů Ivana Bartoše v rozporu s pirátským kodexem. Takže název bude Kumulace funkcí předsedy Pirátů Ivana Bartoše v rozporu s pirátským kodexem. Tak ještě by se mi chtělo dodat, ale vím, že je to dlouhé, tak nebudu trápit paní místopředsedkyni, v rozporu s veřejně slíbeným veřejným kodexem, pochopitelně. Ale to tady už jenom dodávám na mikrofon. Takže to je bod číslo 7.
Samozřejmě tady mám připravené i některé další body, ale ty už přednesou postupně naši poslanci SPD. Takže já jsem za sebe navrhl sedm bodů jako změnu programu schůze a ještě se podívám pochopitelně do podkladů, které mám na stole, jestli jsem na nějaký bod nezapomněl. Děkuji za pozornost.
A můžu vám připomenout, víte, že je v jednacím řádu ještě jedno ustanovení, že řečník nemá být přerušován kromě přesně konkrétních bodů, proč mě můžete přerušit? (Předsedající Kovářová: Ano.) Víte, které to jsou body v případě řečníka, který má přednostní právo?
Nechte toho. Je nějaká demokracie. Takhle to nejde.
Jasně, jasně. To chápu. Ale vy jste mi dával otázku. Já pouze odpovídám na váš dotaz. Tak mi prosím nedávejte otázku, protože pak bych nemusel odpovídat. To je logické. A věnoval bych se svému bodu. Takže děkuju. Slušnost je na otázku odpovědět, proto jsem odpovídal. Ale nevěděl jsem, že chcete odpověď jedním slovem. To se omlouvám.
(Mluví oba chvíli současně.) Ne, já jsem tady zaznamenal dotazy z pléna, tak jsem ve vašem vystoupení chtěl, aby to bylo na mikrofon. (V sále se už delší dobu tvoří hloučky poslanců.)
A vy jste se mě ptal, proto jsem reagoval.
Paní předsedkyně, já nenaskočím na vaši žádost. To není v jednacím řádu, že to mám dát písemně, proto bych vás naopak požádal, že vám to zopakuji ještě jednou a poznamenala jste si to. To není v jednacím řádu, že mám písemně. Děkuji za tu žádost. Já bych vám rád vyhověl, kdyby to byl jeden návrh, zas já nechci tady dělat nějaké problémy. Ale protože těch bodů mám asi deset, tak já si to tady nemůžu zapamatovat. Proto já vám to radši zopakuji třikrát, myslím to fakt věcně. Máte pravdu, jinak bych vám to dal písemně, ale já jich má asi deset.
A musím tedy říci, že nám ta dohoda připadá nevýhodná a nejenom nám, ale i odborníkům. A místo dvanácti let soudního dohledu má být pět let soudního dohledu. Takže podle našeho názoru vláda dostatečně nejednala a není to pro Českou republiku tak výhodné, jak by to mohlo být. A samozřejmě pro nás je důležité, aby občané dostali podporu, aby se k občanům, kterých se to týká, ta opatření vůbec dostala a ta podpora, aby měli zachovanou kvalitu života. 
Takže toto je bod, který si myslím, že - jak bych to řekl? Pojďme se bavit o - jak bych to nazval? Já tady mám tedy vyžluceno nazvat to Turów, ale já si myslím, že - prostě pojďme to nazvat dohoda ohledně dolu Turów, ať to nějak nekomplikujeme. Dohoda ohledně dolu Turów a musím tedy říct, že doufám, že tento bod podpoříte, protože to tady bylo i zvyklostí, tedy musím říct, v minulém volebním období, že když se tady navrhoval nějaký bod, i když ho navrhovala opozice, který opravdu plošně - nebo ne dejme tomu plošně, ale takovýmto zásadním i dost medializovaným způsobem se tady řešil v České republice, tak se to tady odsouhlasilo, aby o tom mohla být nějaká diskuse. A vzpomínám si, že to bylo například ohledně havárie na řece Bečvě. Na to SPD celou dobu tlačilo, aby se to vyšetřilo, a prosazovali jsme, aby se to vyšetřilo, a byl to také opoziční bod a bylo to tady odsouhlaseno v podstatě, a dokonce byla zřízena i vyšetřovací komise. Ale o tom teď tady nemluvím. Ale hovořím o tom, že by bylo dobré, a tady se na tom hlasování také ukáže, jak vlastně vládní koalice k tomu všemu přistupuje, protože prostě když se jednalo o Bečvu, ano, a tam my jsme prosazovali vyšetření a potrestání viníků, a to je jasné, ale prostě to tady prošlo, přestože jsme byli v opozici, takže očekávám, že jestli jste opravdu demokrati, tak že stejně tak teď, a není to zdaleka havárie, vy jste žádnou havárii neudělali nebo nejste u vlády, kde by vznikla teď nějaká ekologická havárie, ale ten důl Turów je minimálně - tak finančně je to ještě možná výš nebo je to výš než to, co jsme tady jinak řešili v rámci nějakých jiných bodů. Takže si rozhodně myslím, že bychom to měli tady zařadit. Takže to bych vás poprosil o další bod.
Dále tady mám připraveno k zařazení několik našich konkrétních bodů. Za prvé bych rád zařadil, respektive předřadil na program stávající schůze Poslanecké sněmovny náš návrh na změnu zákona o sociálních službách, což je sněmovní tisk číslo 9, bod 32. Pardon, já se napiji. Omlouvám se. Jde o návrh, jehož podstatou je snaha o zvýšení příspěvku na péči zdravotně postiženým osobám v tzv. prvním a druhém stupni závislosti na tzv. domácí péči. A jak už jsem tady zmiňoval, protože já už jsem to tady zmínil v rámci jiných souvislostí, tak to opravdu je vážné téma a já myslím, že předřadit tento zákon je potřeba, protože v podstatě příspěvek na péči byl zdravotně postiženým osobám v prvním a druhém stupni závislosti na tzv. domácí péči zvýšen naposledy před šesti lety. A já bych to chtěl zdůraznit, protože zdravotně postižených spoluobčanů je tady řada a prostě všechno se zdražuje, občané jsou zoufalí a prostě vy jako vláda žádný návrh na podporu zdravotně postižených spoluobčanů nenavrhujete, takže z toho důvodu, a evidentně ani nechystáte, jak jsme to tak sledovali, což je samozřejmě tristní, ale právě proto my bychom byli rádi, kdybychom tento zákon SPD zařadili. A tady bych jenom připomněl, že to, že byl ten příslušný příspěvek zvýšen naposledy před šesti lety, že to bylo v roce 2016. Takže ne rok 2017 nebo takhle. Je to rok 2016. A i tehdy, bych chtěl připomenout, byl ten příspěvek na péči zvýšen pouze o cca 10 %. Takže vlastně na ty zdravotně postižené spoluobčany, kteří prostě nutně potřebují pomoc a ten příspěvek na péči, protože mezitím za těch šest let se pochopitelně všechno zdražilo a ti lidé si prostě těžko můžou pomoci sami, to je prostě problém - ano, je to i výtka vůči předešlé Babišově vládě, že na ně nemyslela, ale teď je tady vláda nová a očekával jsem - tak k vládě Andreje Babiše už jsme se vyjadřovali dostatečně v minulosti, ale teď je tady nová vláda a prostě já váš alternativní návrh tady nevidím. No není tady prostě! Není tady. Ani o něm nemáme zprávy, že by ho snad někdo chystal na ministerstvu.
Takže tady bych chtěl ještě dodat, že zatímco ve třetím a čtvrtém stupni závislosti byl v poslední době tento příspěvek, a je to tak správné, zvyšován častěji a citelněji a markantněji, tak právě u té závislosti u těch zdravotně postižených osob v prvním a druhém stupni závislosti, tak tam se na ně úplně zapomnělo. A jen pro vaši bližší představu, nárok na příspěvek na péči v prvním stupni závislosti mají ve věku do 18 let ty osoby, které z důvodu dlouhodobě nepříznivého zdravotního stavu, a teď odůvodňuji ten bod, ano, aby bylo jasné. Striktně k věci mluvím, jenom tady avizuji. Tak nárok na příspěvek na péči v prvním stupni závislosti mají ve věku do 18 let ty osoby, které z důvodu dlouhodobě nepříznivého zdravotního stavu nejsou schopny zvládat tři základní životní potřeby, a nárok na tento příspěvek ve druhém stupni závislosti pak mají osoby, které nezvládají čtyři až pět základních životních potřeb. Ve věku nad 18 let pak mají nárok na příspěvek na péči v prvním stupni závislosti osoby, které nejsou schopny zvládat tři až čtyři základní životní potřeby, a ve druhém stupni pak ty osoby, které nezvládají pět až šest základních životních potřeb.
Čili tady bych to chtěl zdůraznit, proč to chceme předřadit, protože myslím, že je jasné z toho mého úvodního vysvětlení, a samozřejmě budu ještě pokračovat, že jde o osoby s docela vážnými a zásadními zdravotními handicapy a životními omezeními. Pro přiznání příspěvku na péči se posuzuje schopnost zvládat deset základních životních potřeb. Proto tady vysvětluji, že to je opravdu problém, a je potřeba tento zákon zařadit, aby prošel, proto navrhujeme změnu toho programu. Takže je to tady přesně odstupňované. Jenom pro vaši informaci, když vám to přečtu, tak vlastně pochopíte, že to není jen tak, že ti lidé opravdu potřebují pomoct. Takže mezi deset základních životních potřeb, z nichž se potom posuzuje, že čtyři až pět základních potřeb ti lidé nezvládají anebo tři až čtyři základní potřeby nezvládají, to je ten první stupeň, tak mezi ty potřeby patří: 1. mobilita, 2. orientace, 3. komunikace, 4. stravování, 5. oblékání a obouvání, 6. tělesná hygiena, 7. výkon fyziologické potřeby, 8. péče o zdraví, 9. osobní aktivity, 10. péče o domácnost u osob nad 18 let. 
Takže myslím, že i laikovi je jasné, že když si představíte, že už šest let nebyl v podstatě zvýšen příspěvek na péči, o kterém hovořím - a týká se to našich spoluobčanů, kteří nezvládají v podstatě pro zdravého člověka běžné životní potřeby a nezvládnou třeba výkon fyziologické potřeby nebo stravování, nebo orientaci, nebo oblékání a obouvání - tak si opravdu myslím, že by bylo dobré, kdybyste hlasovali pro to, abychom tenhle bod zařadili, protože ti lidé si nemůžou sami pomoci. To je ten problém. Pro vás je, vážené kolegyně a kolegové, normální, že se obujete a oblíknete. Proto také nepotřebujete příspěvek na péči. Ale tady je to prostě potřeba.
Tady bych vás rád ještě informoval, abych vám zdůvodnil, proč je potřeba tohle skutečně navrhnout a předřadit. Protože dosavadní výše příspěvku na péči pro osoby - a to podle mě mnozí z vás neví, že to není žádná hitparáda - tak dosavadní výše příspěvku na péči pro osoby do 18 let věku činí za jeden kalendářní měsíc 3 300 korun, jde-li o stupeň jedna. A z toho si máte vlastně zaplatit někoho, kdo vám pomůže, nebo nějakou službu. Přičemž tělesnou hygienu, výkon fyziologické potřeby, potřebujete v podstatě každý den - to je logické, že - a další, stravování, oblékání, obouvání. Jde-li o stupeň jedna, tak je to 3 300 a 6 600, jde-li o stupeň dvě.
Výše příspěvku na péči pro osoby starší 18 let - to jsem teď mluvil o výši příspěvku pro osoby do 18 let, ale jenom abyste věděli, abyste se správně mohli rozhodovat - tak výše příspěvku na péči o osoby starší 18 let pak aktuálně činí za kalendářní měsíc 880 korun, jde-li o stupeň jedna. Což je něco naprosto neakceptovatelného, když si uvědomíme, že jde o osoby, které nezvládají až čtyři základní životní potřeby.
Proto jsem vás chtěl, vážené kolegyně a kolegové, opravdu poprosit o pozornost a o podporu našeho návrhu na změnu programu schůze. Protože asi uznáte, že v okamžiku, kdy dospělý člověk starší 18 let dostane příspěvek 880 korun, přičemž v tom prvním stupni není schopen zvládat tři základní potřeby - znovu říkám, mezi ně patří třeba výkon fyziologické potřeby, tělesná hygiena, stravování, komunikace, orientace - tak za 880 korun měsíčně, to se asi shodneme, že to je zoufalá situace pro ty zdravotně postižené spoluobčany. To je úplně zoufalá situace. Proto jsem si to tady vzal.
Po těch bodech, které jsem navrhl, tak jsem tomu dal prioritu teď na úvod, co se týče těch našich zákonů. Protože prostě my chceme pomoci zdravotně postiženým spoluobčanům, kteří si nemůžou sami pomoci. Uznejte, vážení zástupci vládní koalice, vážení kolegové, že v okamžiku, kdy sami nic nenavrhujete a ministr práce a sociálních věcí a předseda KDU-ČSL Marian Jurečka nic nepředložil na podporu zdravotně postižených spoluobčanů, tak je přece nenechejme čekat dalšího půl roku, rok, nebo ještě déle. Já nevím, jestli vůbec něco v té oblasti navrhnete. Protože nic jsme neviděli.
Ale ti lidé přece nemůžou čekat, nenechte je čekat prostě měsíc, dva měsíce, navíc. To je apolitický zákon, to je zákon, který je zpracovaný s odborníky. My už jsme ho předkládali v minulém volebním období, ale prostě na to nedošlo. Takže já znovu zdůrazňuji, 880 korun měsíčně a z toho si máte zaplatit někoho nebo nějakou službu, která vám pomůže se základními životními potřebami. Když ne že jednu ten člověk neumí, ale tři. To znamená, že to nezvládá zdravotně.
Jenom bych dodal, že jde-li o stupeň dvě, tak výše příspěvku na péči pro osoby starší 18 let je 4 400 korun měsíčně. Takže teď je v podstatě ta situace taková, že stále výrazněji se otevírá finanční propast mezi výší příspěvku na péči u osob v prvním a druhém stupni závislosti na straně jedné a u osob ve třetím a čtvrtém stupni závislosti na straně druhé. Přičemž současná výše příspěvku u té první skupiny zdravotně postižených osob, to znamená u osob s lehkou a středně těžkou závislostí, je už absolutně nedostatečná. Zejména v některých z těchto kategorií. Nemůže osobám v takzvané domácí péčí v žádném případě zajistit pořízení odpovídající kvalifikované péče pomoci či asistence.
Opravdu bych požádal o pozornost vládní poslance, protože ten bod je velmi závažný a já bych byl opravdu rád, abyste pro to hlasovali. Protože zejména - a to je velmi aktuální - když se ceny a úhradové limity těchto služeb budou aktuálně zvyšovat. O tom mluvím, že oni si z těch peněz mají zaplatit službu, kterou ale nutně potřebují. Když vláda ve svém návrhu rozpočtu na letošní rok - a tady už právě znovu říkám aktuálnost toho, proč ten bod navrhuji - tak ve svém návrhu rozpočtu na letošní rok vláda snižuje objem finančních prostředků určených na příspěvek na péči téměř o jednu miliardu korun.
Právě proto se teď dostáváme do téhle situace, kdy vlastně vy chcete - a z rozpočtu to vyplývá - snížit ten příspěvek na péči, nebo omezit příspěvek na péči nebo dostupnost příspěvku na péči pro zdravotně postižené. Ale já nevím, jestli prostě mají poslanci vládní koalice dostatečně vysvětleno, co vlastně tím dělají a jaký je ten stav. Proto žádám o předřazení na program té aktuální schůze, protože prostě ti zdravotně postižení potřebují ten příspěvek, aby mohli vůbec nějak důstojně žít.
Důsledkem absolutní nedostatečnosti výše těchto příspěvků na péči pro osoby v takzvané domácí péči je potom - a to si poslechněte - mnohdy i umisťování osob závislých na péči druhých z jejich přirozeného domácího a rodinného prostředí do různých zařízení pobytových sociálních služeb, což rozhodně nelze hodnotit jako pozitivní trend. A to nejen z ekonomického hlediska, ale i z hlediska bilance veřejných rozpočtů.
Takže o čem tady hovořím. Že v podstatě ti zdravotně postižení, kterým by určitě i psychicky často prospělo, aby mohli být třeba i doma, nebo mohli být v nějakém okruhu, řekl bych, rodinného zázemí, tak kvůli tomu, že ten příspěvek je nedostatečný - a proto to chceme předřadit tento bod a chceme, aby tady byl - tak v podstatě výsledek je, že oni jsou nakonec chudáci - je mi jich líto v této situaci, proto to chceme napravit a proto vás žádám o předřazení toho bodu - tak oni jsou v podstatě vytrženi potom nuceně z jejich přirozeného domácího rodinného prostředí do různých zařízení. 
V těch zařízeních ta péče je nějakým způsobem, ale doma vlastně tu péči v podstatě vlastně nelze adekvátně prostě zajistit, protože na to prostě nemají ty lidi peníze. Tak je přece pochopitelné, že když je někdo prostě zdravotně postižený, tak nemůžeme ani očekávat, že by byl často bohatý, že jo, to je přece logické, takže ten příspěvek na péči, takže tady nějaké asociální uvažování, že by prostě nějakým způsobem ať se postarají o sebe sami, to právě slyším třeba z TOP 09, jsem to tady vždycky slýchával, kdo je schopnej, kdo je bohatej je, protože je schopnej a chudej je, protože je neschopnej. Jo? Tyhlety úvahy a la tohle, to je typická TOP 09, ale prostě si vůbec neuvědomujou, že prostě my tady potřebujeme mít i řemeslníky, manuální profese, potřebujeme tady mít ty uklízečky, potřebujeme tady mít prostě, to jsou všechno slušný lidi, kteří třeba nejsou bohatí, ale prostě jsou důležitou součástí našeho státu a bez nich se neobejdeme. Takže taková ta asociální politika pro elity, to je úplně chybný způsob uvažování.
Pojďme ale dál. Proto právě my navrhujeme, a proto to chci zařadit jako bod, a proto navrhujeme zvýšit příspěvek na péči u osob do 18 let věku o 50 % v prvním stupni závislosti 3300 Kč měsíčně na 4950 Kč měsíčně. A ve druhém stupni závislosti ze 6600 Kč na 9900 Kč měsíčně. A dále navrhujeme zvýšit příspěvek na péči u osob v prvním stupni závislosti nad 18 let věku o 200 % ze současných 880 Kč alespoň na 2640 Kč měsíčně. A u osob starších 18 let ve druhém stupni závislosti navrhujeme zvýšení tohoto příspěvku opět o 50 % ze současných 4400 Kč na 660 Kč měsíčně.
Rozpočtové dopady našeho návrhu se pohybují maximálně v řádu nižších jednotek miliard korun ročně, což v kontextu veškerých rozpočtových výdajů není nikterak závratná suma.
A tady bych to porovnal s tou situací, že vláda chce dát 2 mld. navíc Evropské unii a odebírá miliardu na příspěvek na péči zdravotně postiženým, kteří si nemůžou sami pomoci? No tak to je přece úplně neuvěřitelná situace. A právě proto já to tady navrhuju, abychom se prostě zamysleli, abyste se jako vláda nad tím zamysleli, my ten návrh máme připravený, my myslíme na slušné lidi a chceme jim prostě pomoct. A já to vůbec nechápu, proč radši přidáváte nepřizpůsobivým místo toho a posíláte 2 miliardy navíc Evropské unii a místo toho jste si jako rukojmí vzali zdravotně postižené spoluobčany, snižujete miliardu a ještě podle všeho odmítáte a odmítnete náš návrh SPD na zvýšení příspěvku na péči pro lidi, kteří si nemůžou sami pomoci.
Takže já bych vás chtěl, vážení kolegové, vážené kolegyně, prosím vás o podporu zařazení tohoto bodu na program schůze.
Mám tady další návrh bodu. Dalším naším bodem je zařazení bodu týkajícího se dávek v hmotné nouzi, neboli chceme ukončit zneužívání dávek nepřizpůsobivými. Je to bod číslo 26, sněmovní tisk číslo 3. Zase bych vás chtěl požádat, abysme to v pořadí zařadili za ty body, které jsem již navrhl. Takže jde o to, že je to tedy žen náš návrh, ono to zní jako dávky v hmotné nouzi, jako kdyby se tady mělo někomu pomoct, ale ten náš návrh, princip toho našeho návrhu je ukončení zneužívání dávek takzvanými nepřizpůsobivými. A my to chceme předřadit samozřejmě na ten program dnešní schůze, protože si myslíme, že je to mimořádně závažné a důležité téma. A je to taky téma velmi aktuální.
V minulém volebním období bych chtěl připomenout, že tento náš návrh, tento bod, tento tisk, který jsme navrhli, který jsme podali, tak se dostal, a to je informace především pro nové poslance, že přestože byl tady poprvé a opravdu jsme si s ním dali velkou práci, tak se dostal až do třetího čtení dokonce. My jsme se normálně dostali, probojovali s tímto návrhem na ukončení zneužívání dávek nepřizpůsobivými až do třetího čtení a došli jsme těsně před závěrečné hlasování. A byli jsme malý krůček od toho, malý krůček od toho, abychom ukončili zneužívání dávek takzvanými nepřizpůsobivými. No a, jak už jsem říkal, proto to tady teď musím navrhnout, aby se to předřadilo, protože jak víte, tak před koncem minulého volebního období vloni zablokovali tento náš návrh Piráti. Piráti zablokovali náš zákon na ukončení zneužívání dávek nepřizpůsobivými. Ano, byli to Piráti. Piráti, Piráti, Piráti zablokovali návrh na ukončení zneužívání dávek nepřizpůsobivými. Oni jsou viníky toho a jsou přímo odpovědní za to, že nám teďka tady píšou na petiční výbor, že nám přišel teďka dopis včera, zoufalí občané Bíliny v Ústeckém kraji, je úplně směšný, že v Bílině kandidoval taky předseda Pirátů Bartoš za Ústecký kraj, přitom přímo vráží kudlu do zad, taky to občané vyhodnotili, a jsou už jenom čtyři tady, poslanci Pirátů, vrazil kudlu do zad občanům v Ústeckém kraji, protože mimochodem v minulosti nás oslovili taky představitelé Chomutova, Kadaně, Klášterce nad Ohří a Jirkova, také Úpice v Královéhradeckém kraji, teďka přišel včera dopis z Bíliny, petice občanů, no a prostě to tak je, občané jsou zcela zoufalí z toho, tady je zrovna, je tady pan ministr Bartoš, který o tom problému asi neví, jenom tady pro vaši informaci, pane ministře, paní Jiřina Malá, která organizovala petici, pod kterou se podepsalo 600 místních občanů, ona Bílina je malý město, tak píše: Je tady nepořádek, lidé se bojí přes den vycházet ze svých domovů, chceme, aby se něco změnilo. A vám je to jedno, vy jste tady zablokovali minulé léto, zablokovali jste, abysme pomohli těm občanům, abysme byli na straně slušných lidí. Prostě vy podporujete nepřizpůsobivý. Vy jste proti slušným lidem. Připomenu, že to tady blokovala celou dobu jménem Pirátů poslankyně Pirátů Olga Richterová, kterou jste ještě vyslali na vyšší post, na místopředsedkyni Sněmovny, se svým bratrem Mikulášem Ferjenčíkem to tady blokovali a kvůli poslancům Pirátů, kvůli Pirátům teďka lidé trpí v těhletěch lokalitách, už to mohlo být vyřešeno. Jen kvůli Pirátům. A ještě KDU-ČSL, poslanec Čižinský to taky blokoval. Ale hlavně to byli Piráti. Piráti podporou nepřizpůsobivých jsou proti slušným lidem a jste přímo viníkama toho, že teďka zoufalí občané aktuální dopis z Bíliny, tak občané jsou zoufalí, bojí se i přes den vycházet. Můžete za to vy, pane ministře Bartoši. A je to tak. Vy jste se k tomu ale přiznali, pravda. Zase vám nemůžu upřít, že jste se k tomu otevřeně přiznali, že podporujete nepřizpůsobivé. Takže to zase je pravda a výsledkem jsou samozřejmě čtyři poslanci z 22. Ale asi těch faktorů bylo víc, to teďka tady nechci hodnotit. Ale uvidíme, třeba i my tady už příště nebudeme, jo. Jak říkám, ta politika je jednou nahoru, jednou dole, takže to uvidíme, jak to všechno dopadne vlastně.
Takže já bych to chtěl tady předřadit a znova říkám, už se nám to dostalo minule až do třetího čtení. Jde o návrh maximálně potřebný. Proto bych chtěl poprosit o podporu vládní poslance, po kterém nejnověji zoufale volají političtí reprezentanti a obyvatelé měst a oblastí zasažených výskytem a rozšiřováním takzvaných vyloučených lokalit, kde se generují a kumulují sociálně patologické a vyloženě kriminální jevy, které otravují a ničí životy slušných a pracujících občanů. Ale to je Pirátům jedno, to je přece Pirátům jedno, to víme. 
Ale i lidovcům, protože poslance Čižinského si pamatujeme, jak to tady blokoval. On už tady není ale.
Takže je nepopiratelné, že současné legislativní nastavení čerpání sociálních dávek a fungování tohoto systému v praxi umožňuje v mnoha ohledech účelové jednání jejich příjemců a žadatelů o ně. Jednání, které je na hraně zákona či za ní, které je jednoznačně za hranou dobrých mravů. Vede k tomu, že jsou tyto dávky vypláceny mnohdy zcela mimo jejich zákonný účel a smysl. Panuje na tom shoda napříč odbornou veřejností i napříč úřady práce, které tyto dávky administrují, i napříč sociálními odbory úřadů místní veřejné správy, se kterými jsme tento návrh konzultovali. A potvrzují to i výsledky kontrol těchto orgánů. Úřad práce sdělil, že na základě rozsáhlé kontroly osob v jeho evidenci čerpající sociální dávky, které uváděly, že nemohou plnit povinnosti uchazeče o zaměstnání z důvodu nemoci či úrazu, cca 20 % z nich porušovalo příslušná opatření, anebo nepokrytě podvádělo. (Hluk v jednacím sále přetrvává.)
Tyto sociální dávky jsou tedy v mnoha případech zneužívány jednak v důsledku podvodného jednání žadatelů o ně, a taktéž i z důvodu mnoha mezer v předmětných zákonech, které jejich čerpání upravují. Proto je třeba v těchto zákonech, zejména v zákoně o pomoci v hmotné nouzi, provést takové změny, které popsanou praxi ukončí nebo ji alespoň minimalizují. Změny, které by mimo jiné zaměstnancům úřadů práce také umožnily efektivnější kontrolu oprávněnosti čerpání sociálních dávek, změny, které by současně vedly k významné úspoře veřejných prostředků.
Já bych byl opravdu rád, aby mě vládní poslanci poslouchali jako v tom smyslu, protože opravdu vás chci požádat o podporu návrhu SPD, abychom to předřadili, abychom změnili ten program. Vy navrhujete pandemický zákon, omezit práva a svobody občanů, ale my navrhujeme ukončení dávek nepřizpůsobivým a pomoc zdravotně postiženým občanům. Takže teď je to ten výběr. Tady se ukáže i vaše vládní koalice, jakým způsobem budete hlasovat. Takže znovu říkám, že obdobně je nutné provést podstatné změny v zákoně o státní sociální podpoře a zejména co se týče pravidel pro čerpání příspěvku na bydlení. Hlavními cíli námi předkládaného návrhu na ukončení zneužívání dávek nepřizpůsobivými jsou - a než se k tomu dostanu, co jsou ty hlavní cíle, tak bych chtěl jenom vysvětlit, že my přece nechceme, aby se někdo ocitl na ulici. To není pravda, co tady vykládali vždycky Piráti, nebo něco takového. My přece chceme motivovat všechny, motivovat ty takzvané nepřizpůsobivé, aby se přizpůsobili. Prostě platí tady staré české přísloví "bez práce nejsou koláče". Já vím, že to tady teď Piráti změnili na přísloví "bez práce jsou koláče", to chtějí změnit v duchu dikce Evropské unie a Bruselu, ale to prostě není to, s čím my souhlasíme, jo. Prostě "bez práce nejsou koláče", to říká SPD. Samozřejmě, když někdo nemůže pracovat z toho důvodu, že je invalida nebo je v důchodu, tam samozřejmě mu pomožme a tak je to v pořádku. To je správně. (Hluk v jednacím sálu přetrvává.)
Takže hlavními cíli námi předkládaného návrhu jsou... (T. Okamura se obrací na předsedajícího.) Můžu poprosit o klid jednom? Protože já musím zvyšovat hlas teď už.
Počkejte, já jsem byl ve vedení Sněmovny čtyři roky. Poslanec mluví na mikrofon, to je jednací řád, to plním. Jestli na někoho pokřikuji nebo ne, to je váš subjektivní dojem, tak mě tady neomezujte v řečnění, nechte si tyhlety manýry, prosím vás, a tady vidím, to jsem taky nedal já, že tady je napsáno Vít Rakušan, tak nevím, proč tady pan vicepremiér a ministr nesedí a schválně si odsedává, aby nebyl v záběru televizních kamer.
Pojďme k dalšímu návrhu bodu, který mám na zařazení na program této schůze. A tento bod bych nazval Nedemokratické praktiky Fialovy vlády. Nedemokratické praktiky Fialovy vlády - to je název bodu. A teď to vysvětlím všechno, o co tady jde.
Myslím, že je opravdu šokující, že vláda Petra Fialy místo prosazování zlevnění potravin, pohonných hmot a energií, jak to udělala třeba polská a maďarská vláda, tak protlačuje manipulativní korespondenční hlasování ve volbách. A už jsem tady tento problém zmínil, ale pochopitelně nezmiňoval jsem to tady jen tak, protože to zmiňuji pochopitelně v souladu s jednacím řádem, že směřuji k návrhu bodu na program schůze a snažím se ty body zdůvodnit. Právě proto má všechno souvislost se vším. Proto jsem tady před chvílí paní předsedkyni Pekarové říkal, aby mě nepřerušovala v rozporu s jednacím řádem, že všechno má souvislost se vším a já se držím přesně jednacího řádu. A budou to tak dělat i naši poslanci. Takže kdyby mě nepřerušovala, tak by pochopila, že jsem to tady zmiňoval v souvislosti, že tady chci navrhnout bod s názvem Nedemokratické praktiky vlády Petra Fialy.
O co tady jde? Koalice SPOLU, což je ODS, KDU-ČSL, TOP 09, Pirátů a STAN, opakovaně ve Sněmovně prosazuje zákon o zavedení korespondenčních voleb. 
Vláda na to neskutečně spěchá a dokonce jste si to dali jako prioritu do Programového prohlášení vlády. Takže prioritou není vyřešení zdražování občanům, prioritou je korespondenční volba, abyste mohli samozřejmě ovlivnit nastávající prezidentskou volbu a následně i volbu do Poslanecké sněmovny, protože se bojíte, že vy budete mít špatný výsledek a váš kandidát, že se nestane prezidentem. Proto si chcete pomoci a chcete tu volbu zmanipulovat a ovlivnit. To je všechno, to je celý princip. To je celý princip toho, proč to vládní koalice tlačí, přestože v Rakousku se kvůli nesrovnalostem v korespondenční volbě opakovaly poslední prezidentské volby.
Jak jsem říkal, ve Francii dokonce zrušili ty korespondenční volby. Ve Spojených státech miliony občanů ztratily důvěru v demokracii kvůli těm různým nesrovnalostem. No, důvodem samozřejmě, jak už jsem sdělil, toho, proč vláda tak na to spěchá a proč to tak tlačí, je podle našeho názoru fakt, že se vládní koalice obává svého špatného výsledku v budoucích volbách, proto protlačují tuto úpravu volebního systému. Nakonec díky poslaneckému klubu SPD na projednání zatím nedošlo, protože jak víte, tak jsme před 14 dny zabránili tady tomu projednání, protože my prosazujeme demokracii a nikoliv manipulaci.
Korespondenční volba je zásadním ohrožením demokracie v České republice, jelikož umožňuje podvody a manipulace. Proto už rozumíte, vážení paní předsedající, proč navrhuji bod s tím názvem, který jsem uvedl. Tak znovu zdůrazňuji, všechno se týká přesně toho, jak se tady mají navrhovat body, a samozřejmě já to potřebuji podrobně zdůvodnit, protože to není jen tak, aby to i občané, kteří se podívají na záznam, aby tomu rozuměli, proč a jak SPD tady věcně a konstruktivně navrhuje dobré body, a chceme naopak bránit těm špatným zákonům a špatným věcem, co tady prosazuje vláda. A to je právo opozice, na to máme právo.
Jak už jsem říkal, tady vládní poslanci, vidím to tady a slyším to tady, by nejradši, aby SPD tady ani nebyla nejlépe, aby tady byla totalita a diktatura, aby oni sami si mohli tady jenom zdvihat ruce a nebyl tady žádný odpor. To by měli největší radost. Ale tu radost vám neuděláme a budeme tady dál prosazovat náš politický program. Vzpomeňte v souvislosti s korespondenčními volbami na poslední prezidentské volby v USA nebo v sousedním Rakousku, kde se dokonce musely anulovat kvůli podezřením na manipulaci s volebními hlasy.
Jak už jsem říkal, tak Francie korespondenční volby pro neprůhlednost zrušila. Je opravdu takové divadélko, že současná vládní koalice Petra Fialy předstírá obrovskou - v uvozovkách - péči o voliče v zahraničí, kteří přitom již dnes mohou volit na zastupitelských úřadech. A my jsme přesvědčeni o tom, že volby musí zůstat svátkem demokracie. My jsme rádi, SPD je ráda, chci zdůraznit, že čeští občané, kteří občané, kteří jsou v zahraničí, že mohou volit v zahraničí, to my přece jsme rádi a je to umožněno a volí na zastupitelských úřadech a to přece nikdo rušit nechce.
Takže bych opravdu chtěl vyzvat poslance vládní koalice, protože oni už neví, jak zoufale argumentovat, protože oni prostě se opravdu bojí toho volebního výsledku, proto chtějí tu změnu toho způsobu voleb, protože se bojí, že neuspějí, tak aby tady neříkali nesmysly, protože SPD podporuje možnost občanů v zahraničí - my to nechceme rušit, s tím souhlasíme - a my si myslíme, že ten systém je správný a dobrý, že je to na zastupitelských úřadech, kde dochází k tajné volbě, kde je to v souladu s ústavou a jak víte, tak v ústavě je napsáno, že volba do Poslanecké sněmovny a do Senátu probíhá tajně, což korespondenční volby nejsou, že tajná volba znamená mimo jiné to, že nelze ztotožnit volební lístek s tím voličem. To je tajná volba.
To znamená, dnes to probíhá tak - a to je tajná volba v souladu s ústavou, že občané ukážou průkaz totožnosti před volební komisí, dostanou volební lístky, jdou za plentu, tam vyberou volební lístek dle svého přesvědčení, vloží ho do obálky, pak vyjdou zpoza té plenty a vkládají do volební urny. Takže v té volební urně při sčítání hlasů nelze zidentifikovat, kdo konkrétně, jaký konkrétní občan jakým způsobem volil, protože ty volební lístky jsou tam samozřejmě anonymně. To je v souladu s ústavou. A v souladu s ústavou je i to hlasování na zastupitelských úřadech, protože tam to pochopitelně probíhá podobně.
Ale není v souladu s ústavou, pakliže někdo tady otevře potom obálku, která přijde korespondenčním hlasováním přes zastupitelský úřad, a někdo vlastně vkládá ty údaje, kde má i identifikaci toho člověka a zároveň jeho volební lístek. To prostě není v souladu s ústavou, ani když je to potom zasíláno ve stejné obálce a podobně. To je prostě náš názor a myslím, že je to úplně jasné, že to není tajná volba. Notabene přece je tam i možnost velké manipulace, protože když je volební komise a za plentou vidíme, že je ten volič sám, tak asi těžko může být někým manipulován při tom konkrétním úkonu.
Ale logicky, když to tak není - a to byly ty problémy v těch Spojených státech, že jo - takže to je váš cíl samozřejmě, je to váš cíl. Je to váš cíl udělat chaos ve volbách, udělat chaos, vy chcete nabourat demokracii, vy chcete ohrozit demokracii v České republice, vy chcete ohrozit důvěru v demokracii, protože to jsou přesně ty totalitní manýry - a to už jsme viděli, viděli jsme to i v rámci toho covidu - kdy prostě někteří lidé vzbudili hysterii, na základě strachu a hysterie, vyvolání strachu a hysterie v občanech vlastně přitahovali šrouby ohledně omezování lidských práv a svobod.
To je přesně ta metoda, kterou dělali diktátoři, kterou dělali lidi s totalitními manýry, že vy chcete způsobit chaos, chcete způsobit problémy a pak to bude důvod k tomu, abyste někoho omezili zase, abyste ohrozili demokracii. A to my prostě nechceme připustit, protože my prosazujeme svobodu a demokracii a budeme tady za to bojovat, aby byla dodržována česká ústava. A týká se to nejenom toho pandemického zákona, s kterým mi tím pádem zásadně nesouhlasíme, kdy vy chcete nepochopitelně od března omezovat ústavní práva a svobody občanů, ale i té korespondenční volby, protože ústava jasně říká, že volby mají být tajné, jak do Sněmovny, tak do Senátu.
Já vůbec nechápu, co to na vás vlezlo nebo co to do vás vlezlo, že místo zdražování tady prosazujete úplně zákony, z kterých lidi v České republice vůbec nic nemají. A když něco, tak jenom k horšímu. No a my jsme tady od toho jako opozice a doufám, znova to zdůrazním, že nás tady nikdo nebude přerušovat, že my legitimně v souladu s naším volebním programem, v souladu s našimi dlouhodobými a veřejně vyřčenými politickými názory tady prostě legitimně bráníme, chceme bránit demokraticky v souladu se zákonem o jednacím řádu, plně v souladu s tím zákonem chceme samozřejmě, prosazujeme náš program, vy prosazujete váš program.
A je to prostě určitá přetlačovaná, ale vy máte většinu a to my víme, takže ve finále samozřejmě tady máte možnost prohlasovat si všechno možné. Ale my, my máme zase prostor a od toho je tady jednací řád, abychom získali prostor, i časový prostor pro to to vysvětlit a díky tomu časovému prostoru, aby se veřejnost mohla třeba nad tím zamyslet, protože občané mají hodně práce, starostí, tak aby právě díky tomu časovému prostoru, který tady je, aby se občané mohli taky zamyslet (nad) názory pro a proti. A někteří z vás tomu tady chtěli bránit, takovýmto demokratickým procesům ve Sněmovně, a opravdu my to prostě nechceme dovolit a nedovolíme to, aby někdo tady ohrožoval demokracii, dokonce i ve Sněmovně, kde jsme zvoleni občany. Takže podle našeho názoru korespondenční volba jasně nabourává důvěru v celý volební systém. 
Ve Sněmovně se mají podle našeho názoru přednostně projednávat úplně jiné věci. Takové, které občany skutečně pálí. A které by vyřešily drakonicky rostoucí ceny energií, potravin, bydlení a následně všeho ostatního. To ale vládu Petra Fialy z ODS nezajímá. Jak už jsem říkal, tak v okolních státech vlády zavádějí tak zvanou energetickou pomoc tak, že například Polsko a Maďarsko odpustily po přechodnou dobu všem DPH na potraviny, pohonné hmoty a energie. Ale i to je jen krátkodobé řešení následků. Proto teď tu svoji argumentaci posunu.
Je nutné řešit příčiny, které jsou ve zcela chybné energetické politice a v nesmyslných projektech prosazovaných Evropskou unií. Tak ale vláda Petra Fialy neuvažuje a není schopna občanům předložit systémové řešení zdražování. Takže pochopitelně každá ta země, třeba Maďarsko k tomu přistoupilo opravdu velmi razantně. Premiér Orbán, a teď je úplně jedno, jestli je tady někdo proruský, protiruský, my nejsme proruští, my jsme pročeští, ale zaletěl na jednání s Putinem do Moskvy a přivezl pětkrát levnější plyn. Oproti tomu paní předsedkyně Sněmovny Pekarová Adamová ve stejný týden, předminulý týden také měla zahraničí cestu. Do Bruselu se šla potkat s Ursulou von der Leyen, předsedkyní Evropské komise, a předala jí obrázek Václava Havla. Takže premiér Orbán přiveze ze zahraniční cesty pětkrát levnější plyn pro maďarské občany, a vrcholný představitel této vlády předá obrázek Václava Havla a nepřiveze vůbec nic. Zadarmo drahá, by se chtělo říct. Protože i ten obrázek určitě něco stál ještě. No ale ta cesta určitě něco stála. Přínos? Nic! Z veřejných peněz drahá cesta, ale přínos vlastně nula. Orbán pro občany přiveze levný plyn. A já myslím, že by to občané uvítali, protože stejně ten ruský plyn tady stejně máme, jak víme. Ale jedná se jenom o tu cenu. Takže tady se nejedná o to, že ho tady nemáme. Tuším, že - teď si tedy nepamatuji to číslo, teď jsem ho chtěl říct, ale já jsem tu statistiku měl teď na stole, z kolika procent je plyn, který používáme v České republice, tuším, že plyn dělá sedm procent naší energetické spotřeby a z toho, to vím, to myslím, že tam bylo těch sedm procent, ale teď asi z 90 % je to ten ruský plyn. Teď bohužel si nepamatuji. Chtěl jsem říct to číslo, ale teď mi to - zrovna jsem měl tu tabulku na stole a teď mi to číslo vypadlo. Ale to není teď podstatné. Teď se jedná právě o tu cenu. Jedná se o tu cenu, že samozřejmě myslím, že by každý občan v České republice až na pár aktivistů by uvítalo, kdyby si mohlo zaplatit levnější plyn na složence.
Prostě jde o to, že vláda zase v tomhle nedělá vůbec nic. A takové ty nesmyslné výkřiky ministra zahraničí Lipavského, který už úplně přímo poškozuje ekonomické zájmy České republiky, kdy mluví, a teď nechci, abych ho špatně interpretoval, ale bylo to v tomto smyslu, že ruský plyn nepotřebujeme a že snad tady stlačený plyn z USA něco nahradí, nebo takového něco, jako tady naznačoval - no tak k tomu už snad nemůžu vůbec nic dodat. K tomu můžu už jenom dodat: A ven! Protože tohleto není normální, aby někdo takhle tady plácal jedno zleva, když lidi platí drahé složenky. To prostě už není vůbec normální. Takže my bychom měli využít veškeré možnosti; říkám? Nebuďme servilní k nikomu, nelezme nikomu do zadku, ale s tím Ruskem jednají Němci, jedná tam prezident Macron, jedná tam Merkelová tam jezdí, další. Není to o servilitě. Je to prostě o našich osobních zájmech a zájmy na tom, aby, prostě my bychom měli rozhodit sítě všude, kde pro české občany to může být výhodné. Bez jakékoliv servility, samozřejmě. Bez jakékoliv servility. To je úplně jasné. Musíme mít sebevědomou zahraniční politiku a vzájemně vyváženou a vzájemně výhodnou. Nikoliv jednostranně výhodnou.
A už vůbec ne, aby nám tady někdo něco diktoval. A to ani z Bruselu. Ani z Moskvy, ani z Pekingu, ani z Washingtonu. My v SPD nechceme, aby nám tady diktoval kdokoli ze zahraničí něco, ať je odkudkoliv. A na rozdíl od různých neziskovek, které jsou podporované Open Society Fond, anebo z Norských fondů a podobně, a tyto neziskovky pak podporují a spolupracují tady s vládní pětikoalicí, no tak ostatně to vidíme na tom mediálním zákonu třeba, dokonce i při přípravě zákonů, kterým chcete ovládnout Českou televizi a Český rozhlas, tak SPD není sponzorováno odnikud ze zahraničí, ani odnikud z Ruska, nebo z Ameriky, nebo bůhví odkud. Takže proto my si můžeme dovolit, proto jsme takovým trnem v oku těch ostatních stran, protože jsme prostě úplně nezávislí. Jsme úplně nezávislí a děláme politiku pouze pro prospěch České republiky a našich občanů. Takže to jsem chtěl taky zdůraznit, aby tady nikdo neříkal zase něco, že jsme proruští nebo nějaký Kreml, nějaké nesmysly. Už jsem to tady říkal, to jsou zoufalé argumenty, s tím SPD pochopitelně nemá, ani nebude mít nic společného. My budeme dělat vlasteneckou politiku a děláme ji pro Českou republiku a řídíme se vlastním úsudkem.
Takže ale s cenami energií je to myslím úplně jasné. My bychom měli udělat všechno pro to, aby ceny energie klesaly. Ale vláda to řešit nechce a samozřejmě tím systémovým řešením je odstoupit od zeleného údělu EU. Jenže to by k tomu musela mít vláda odvahu. Tady bych znovu zdůraznil, že energetická politika je stále v kompetenci národních států. To znamená, vláda Petra Fialy se nemůže na nic vymlouvat. Nemůžete se vymlouvat vůbec na nic, protože je to v kompetenci národních států. Takže vy kdybyste to chtěli vyřešit, tak to zdražení vyřešíte. Tak ho premiér Petr Fiala se svoji vládou vyřeší, to zdražení. Takže tady není, já to musím tady zdůraznit a zdůrazňuji to pravidelně, že tady není žádná omluva, žádná výmluva, ani na Evropskou unii dokonce. Prostě vaše vláda, vláda Petra Fialy nese plnou stoprocentní odpovědnost za to, jestli se tady zdražují nebo nezdražují energie. A tím, že to necháváte zdražovat a neděláte nic ani ve srovnání s Polskem a Maďarskem, to myslím, že je opravdu vhodné srovnání, proto to opakovaně opakuji, protože to jsou vlády z našeho regionu, takže když to umějí oni, proč bychom to nemohli my, tak to opravdu je, je to drsné srovnání s tou neschopností vlády Petra Fialy, kterou si draze platí teď všichni občané.
A já kvůli vám taky nechci platit drahé energie. Vy to zdražujete i mně a našim voličům. Naši voliči si stěžují na vaši vládu, nechtějí ji. Naši voliči už volají po demisi, protože prostě, a to není nic osobního, je to to, že se jim zdražují energie, a vy prostě nic neděláte! A slibovali jste to. Tady je nejhorší na tom, že vy jste to slibovali, že to vyřešíte. Znovu zdůrazňuji a všichni to v médiích slyšeli, že premiér Fiala říkal, že do konce prosince představí plán na vyřešení zdražování. A žádný plán jste nepředstavili. To je přece podraz hrozný! Takže vás chci znovu vyzvat, a proto tady navrhuji ten bod, abyste prostě jasně řekli, dobře, abyste to přiznali: Neumíme to vyřešit. A tím pádem je to samozřejmě na okamžitou změnu vlády. Anebo řekněte, ale řekněte, že to prostě vyřešíte a kdy. Ale už je pozdě, protože vy to neřešíte už, zatím jste nic neudělali. A bude tady ve čtvrtek mimořádná schůze - já tam samozřejmě taky už mám připravené vystoupení. A tam to zaměřím v ten čtvrtek ještě podrobněji na tu energetiku. Podrobněji to rozeberu, pochopitelně. Tady to rozebíráme jenom letmo. A měli byste to férově přiznat, že to vyřešit nechcete to zdražování. Že pro vás jsou důležitější cizí zájmy. Ne zájmy českých občanů.
A jak jsem říkal, tak vládní návrh na využití možnosti příspěvku na bydlení drtivá většina domácností kvůli přílišné složitosti formulářů nevyužila. Navíc se tato možnost týká pouze cca pěti procent domácností. O tom už jsem hovořil. Takže pro 95 % jste nenabídli nic a i pro ten zbytek, protože je to moc složité, tak také nic, v podstatě. A za to můžete vy, že je to složité. Za to může vláda, že je to moc složité. Že je to tak složité, že občané si o to nechtějí ani žádat. To je taky plná odpovědnost vlády. Nikoliv těch občanů. Občan pracuje a platí daně. Platí vás z daní. 
Takže to opravdu nesvádějme na občany. To, že je komplikovaný a nepoužitelný, ten váš jediný dílčí návrh, je vaše vina. A my říkáme, že Česká republika musí mít vlastní energetickou politiku v zájmu našich občanů s cílem zajištění naší energetické bezpečnosti a soběstačnosti, nikoliv přijímání direktiv z Bruselu a z Berlína, jak děláte vy.
Ale vrátím se zpátky, toto bylo zdůvodnění bodu s názvem Nedemokratické praktiky vlády Petra Fialy. Mluvil jsem o těch korespondenčních volbách, ale proč jsem teď mluvil o těch energiích, protože to dávám do toho kontrastu, co vlastně řešíte, co je vaše priorita a co ne místo toho, abyste řešili skutečně závažné problémy, a to je vyřešení zdražování.
Pojďme k dalšímu bodu, který chci navrhnout na program této schůze Sněmovny. My tady potřebujeme prodiskutovat, protože vy se s námi, no vůbec se tady v podstatě nebavíte s opozicí, vy to tady chcete válcovat, ale my to chceme slyšet, abyste to vysvětlili. Nám píší policisté, hasiči, vojáci, pracovníci v sociálních službách, nepedagogičtí pracovníci ve školství - to jsou různé uklízečky, kuchaři a podobně, nebo školníci a tak dále. A zjistili jsme, když jsme se koukali na váš rozpočet, a toto nesnese odkladu, vy říkáte rozpočet v pátek, před víkendem, ale to opravdu nesnese odkladu a já chci, abychom to tady probrali trošku šířeji. Vy chcete ušetřit 34 miliard korun právě na policistech, hasičích, vojácích, nepedagogických pracovnících a dalších potřebných profesích. A my vám chceme říct už teď v předstihu, a chceme tady o tom diskutovat, ať přestanete platit nepřizpůsobivým a solární barony a předražené zakázky. To je náš návod - SPD. Ale to vy nechcete, protože solární baroni jsou projekt EU, tam jste naslibovali hory doly, takže musíte být servilní. Nepřizpůsobiví jakbysmet, to by vám ty neziskovky, které jsou tam přisáté na penězovody, daly. To jsme tady viděli právě paní Richterovou z Pirátů, jak tady zablokovala v minulém volebním období ten zákon SPD na ukončení zneužívání dávek nepřizpůsobivými. Hájila tady neziskovky úplně neskutečným stylem, ale teď na to doplácí občané v těch postižených regionech, kteří jsou z té situace s nepřizpůsobivými zoufalí. Ale to je Pirátům samozřejmě jedno - vás prostě známe.
Chceme tady o tom diskutovat, protože já si myslím, že bychom ten bod mohli nazvat diskuse nad, jak bych to nazval, já to ještě promyslím, protože vláda prostě jde proti hasičům, proti vojákům, proti policistům, proti pracovníkům v sociálních službách, prostě Diskuse o - jak bych to řekl - jednání vlády proti slušným lidem. Takhle bych to asi řekl: Diskuse o jednání vlády proti slušným lidem. Takhle to, prosím, budu formulovat: Diskuse o jednání vlády proti slušným lidem. A já to teď zdůvodním. Řekl jsem to teď třikrát, takže doufám, že je to k poznamenání.
Já bych tady rád řekl, o co tady jde. Vy tady předkládáte rozpočet, a já to schválně říkám teď, aby byl čas, abyste to do pátku reflektovali, protože pak zase v pátek, že už není čas. Já už to znám - tohleto. Ale tady jde opravdu o spoustu lidí a jejich rodiny. A je potřeba říct, samozřejmě v pátek tady má být na programu státní rozpočet. Česká republika se kvůli současné vládě nachází stále v takzvaném rozpočtovém provizoriu, což znamená, že většina resortů nemůže provádět platby na případné investice a nákupy, protože mohou čerpat pouze jednu dvanáctinu z loňského rozpočtu každý měsíc.
Hnutí SPD nechce, aby naše země i nadále hospodařila v rozpočtovém provizoriu, takže už předem avizuji, že k tomu vládnímu rozpočtu máme celou řadu závažných výhrad, a proto podáme celou řadu pozměňovacích návrhů. Zastáváme také názor, že státní rozpočty by měly být pokud možno vyrovnané nebo přebytkové. Ale to, co nechápu, a to je potřeba si opravdu říct, proč se ve Sněmovně neprojednával návrh státního rozpočtu zpracovaný předchozí vládou standardně již v závěru loňského roku, když rozdíl ve výdajích oproti minulému rozpočtu činí pouhých 1,79 %, což je 34,5 miliardy korun. To je úplně neuvěřitelný.
To je na samostatnou diskuzi. Takže vy jste tady nejdřív jenom říkali, že jste připraveni odborně i personálně a programově vládnout, že máte připravenou i tu restrukturalizaci státního rozpočtu, ale to řeknu až v tom projevu v pátek, tam si to rozebereme podrobněji, takže nejenom ve čtvrtek, to bude energie, ale v pátek bude i rozpočet, takže tam se k tomu pochopitelně vyjádřím taky podrobněji, to jsou zásadní věci, jak se snažíte jít opravdu proti lidem, proti slušným lidem. A to nelze nechat bez komentáře. Takže nejdřív říkáte, že jste připraveni, pak jsem tady poprvé v životě za tu dobu, co jsem v politice, ne že bych tady byl tak dlouho jako někteří vládní poslanci, zažil, že se neprojednává rozpočet na další rok ještě v ten daný rok, přestože už jsem dvakrát zažil, že to bylo po volbách. To svědčí o úvodní absolutní nepřipravenosti a nekompetentnosti, když jste uvrhli kvůli vlastní nepřipravenosti, vaše vláda, Českou republiku do rozpočtového provizoria, zabrzdili jste tak investice, které jsou přitom důležité pro to, abychom se proinvestovali z krize, takže vy ještě přímo zdražujete a v podstatě tím poškozujete Českou republiku jako celek, tím, že jste lhali před volbami, že jste připraveni, ale připraveni nejste. A ve finále, když tedy ten rozpočet předložíte, tak zjistíme, že je rozdíl oproti tomu minulému rozpočtu, který připravovala ještě Babišova vláda, jenom 1,79 % - 34 miliard. No tak to si snad děláte legraci. To je tedy úplně neuvěřitelná neschopnost.
Navíc my odmítáme, že většinu z těch 34 miliard chce vláda ušetřit právě na slušných lidech: nepedagogičtí pracovníci, policisté, hasiči, vojáci, dále faktickým snížením plateb za zdravotní pojištění státních pojištěnců, čímž snížíte dostupnost zdravotní péče a shodují se na tom opravdu i odborníci. Můžete stokrát vykládat, že ne, ale je to tak. Protože logicky, když v podstatě omezíte platby pojišťovnám a všechno se mezitím zdražuje, dojde ke zhoršení péče. A to, že budou čerpat rezervy, které pak ale dojdou, tak co budete pak dělat další rok, když ty rezervy nebudou a přijde třeba nějaká další epidemiologická situace a tak podobně. To jsou opravdu argumenty, to je fakt snad na úrovni úplně nějakých začátečníků a ne lidí, kteří chtějí vládnout a kteří tady chtějí ovládat Českou republiku.
Je to prostě úplně neuvěřitelné. Zároveň jste samozřejmě snížili slevy na jízdném pro studenty a seniory a seškrtali investice. Jak už jsem říkal, tak současná vláda, vláda Petra Fialy, si přitom vytvořila tři nové ministerské posty a zřídila pro ně dalších sedmdesát čtyři pracovních míst na Úřadu vlády. To jsou ti různí političtí exponenti a podobně, nebo tam budou různí zasloužilí politici a podobně, nebo respektive zasloužilí členové politických stran, co mám informace. A přitom, a to je ta pointa, k čemu jsem se chtěl dostat, zároveň Ministerstvo vnitra bude muset opět odsunout nákup nových hasičských vozů, na které hasiči čekají roky. To je neuvěřitelné. Takže nové hasičské vozy pro hasiče, což by vlastně sloužilo celé České republice a vlastně občanům, na to peníze nejsou. To znamená nákup nových hasičských vozů, na které hasiči čekají už roky, na to peníze nejsou, ale na to, abyste utvořili politické trafiky pro tři nově vytvořená místa ministrů a mimochodem pro to, aby zástupce Pirátů, paní Richterová, měl navíc místo místopředsedkyně Sněmovny za 20 milionů korun za volební období, to stojí to místo, ty náklady, to už je propočítáno, tak na to peníze jsou.
Takže to je prostě neuvěřitelné. To je úplně neuvěřitelné - ty vaše priority. Být ve vládě SPD, tak my radši koupíme ty hasičské vozy pro občany, abychom zmodernizovali hasičskou techniku a podpořili hasiče, protože ti pak slouží všem občanům. Vy ne, vy radši odložíte nákup hasičských vozů a radši abyste si přidali sami sobě. Já myslím, že je to úplně otřesné. To je úplně otřesné, a proto tady navrhuji ten bod, abychom o tom diskutovali, protože to mi fakt nepřipadá normální. A už jsem nechtěl čekat na pátek, protože vidíte, že se to zdánlivě sice týkalo rozpočtu, ale ono se to úplně tak rozpočtu netýká. Týká se to vůbec toho celkového uvažování téhle vlády a velmi podivných priorit, co má tahle vláda. 
Protože my v SPD rozhodně nechceme ubírat peníze našim slušným a pracujícím občanům, kteří jsou pro nás na prvním místě, a proto už teď avizuji, my nebudeme obstruovat státní rozpočet, k tomu není důvod, protože chceme, aby byl přijat nějaký státní rozpočet, to je pochopitelné, takže ale navrhneme tu sadu pozměňovacích návrhů a budeme to vysvětlovat. Ostatně, jak jsem říkal, my jsme předem řekli, že nám vadí, co se týče té demokratické obstrukce, a nikdy jsme, já jsem tady neobstruoval za celou dobu, co jsem v politice, ale prostě korespondenční volba a pandemický zákon, protože to je prostě protiústavní, ten pandemický zákon... Znova říkám, hlavně neříkejte, že to prošlo posuzováním Ústavního soudu. To prošel ten předešlý zákon, ale ne ta vaše novela. Takže to také jsem zaznamenal nějaké argumenty. To si snad dělá tady někdo legraci, dělá tady hlupáky z lidí. Každý občan přece chápe, že je Ústavním soudem posuzován ten předešlý zákon a ne ten váš, když je ještě ve Sněmovně a ještě je v Senátu a ještě je v parlamentu, tak jak ho může posuzovat Ústavní soud. Opravdu tyhle argumenty jsem slyšel dokonce od vládních poslanců v televizi někde! Tak to je úplně už... To už je opravdu... Já nevím, asi je to ta neznalost, spíš bych řekl, je to neznalost a nekompetentnost, protože takhle hloupé argumenty, to už snad nemůže mít vůbec nikdo, a dokonce to snad říkali v televizi. Já si nevzpomínám, jestli to nebylo zrovna v nějaké debatě se mnou dokonce. To snad není možné. Ten zákon je ještě tady a oni říkají, že ho posuzoval Ústavní soud. Já vůbec nevím, co na to říct. Ano, říkali to. Říkali to. To jsem byl myslím na Primě. Teď nevím, kdo tam se mnou, proti mně byl. Jestli to nebyl pan Bartošek náhodou, nebo takhle nějak to bylo. Ale teď nevím přesně. To je prostě neuvěřitelné.
Takže rozhodně vám tady avizuji, že když tedy budu mluvit, jenom zmíním, ještě to řeknu, ale je to k rozpočtu, takže navrhneme řadu přesunů v rozpočtových kapitolách státního rozpočtu, které by v této nelehké době podpořily slušné občany. A znovu zdůrazňujeme, že škrtat je nutné na platbách nepřizpůsobivým, solárním baronům, politickým neziskovkám či na předražených zakázkách. Takže prostě tohle, tyhle vaše divné priority, to jsem chtěl probrat také v tomto bodě.
Pojďme dál. Další bod, který bych chtěl navrhnout, a já bych teď řekl ten název, ten je celkem krátký, diskuse o situaci nízkopříjmových důchodců. Diskuse o situaci nízkopříjmových důchodců, protože ta situace je taková, a tady bych to chtěl opravdu zdůraznit, že průměrný důchod v ČR je kolem 15 tisíc korun. A samozřejmě z toho logicky vychází, že značná část občanů má pod 15 tisíc korun. Logicky. A je tady řada občanů, kteří mají i 10 tisíc korun. A já vím, že se v tom neshodneme, protože tady ta nová vládní pětikoalice je asociální a je jí to úplně jedno, ale chtěl jsem vám jenom říct, že za těch 10 tisíc se nedá prostě vyžít. Ani za těch 11, dokonce ani za těch 12, protože v okamžiku, že zemře třeba tomu důchodci partner, tak se opravdu dostávají do neřešitelných situací.
A já si myslím, že bychom to tady měli řešit. My se to pokoušíme řešit už v minulosti, v minulém volebním období, i předminulém, ale prostě ve Sněmovně tady k tomu není vůle. A my se tady opakovaně snažíme navrhnout ten zákon o minimálním důstojném důchodu na hranici minimální mzdy či chudoby, samozřejmě při splnění zákonných požadavků - buď odpracované roky, nebo invalidita, od té částky zásluhově, aby ta zásluhovost tam zůstala. To znamená, slušní dostanou, nepřizpůsobiví ne. To je logické, protože nesplňují zákonné podmínky. Ale prostě já si myslím, že bychom o tom tady měli mluvit. A já vím, že těžko můžeme chtít tuto diskusi na TOP 09 nebo na Pirátech, ale myslím, že třeba poslanci, kteří nejsou asociální a mají třeba staré rodiče, že by si to uvědomit mohli. A já si myslím, že bychom tady měli opravdu otevřít ten bod - situace nízkopříjmových důchodců, protože já bych rád od vlády slyšel, co pro ně chystáte. Jak jim chcete pomoct? O to tady jde. To my chceme slyšet, protože musím říct, že jsem se koukal na vládní prohlášení, a tam nic konkrétního a vůbec žádné konkrétní návrhy jsem tam neviděl. Takže já bych opravdu vás chtěl požádat, abyste tento bod zařadili a schválili a pojďme ho zařadit za ty body, co už jsem navrhoval, aby se nejenom SPD, nás to samozřejmě zajímá pro naše voliče, protože jsme tady pro ty běžné, slušné lidi, tak opravdu myslím, že i občany by zajímalo a i média, co vlastně chystáte v oblasti pomoci občanům, kteří mají podprůměrné důchody. Mimochodem netýká se to jenom starobních důchodů, to bych chtěl zdůraznit, protože důchody nejsou jenom starobní. Jsou to i vdovské důchody, jsou to sirotčí důchody a jsou to invalidní důchody. Máme tady, doufám, že jsem nezapomněl na žádný typ důchodu, ale cca čtyři typy důchodů tady jsou. Takže se tady jedná o všechny tyto typy důchodů a měli bychom se nad tím zamyslet.
My samozřejmě máme promyšlený návrh. Znova říkám, leží tady náš návrh na uzákonění minimálního důstojného důchodu na hranici minimální mzdy, ale mě by zajímalo, protože vládní koalice už minule odmítla tento náš návrh zařadit na program Sněmovny, ale opět jsme tady u toho, že sama vládní koalice nic nenavrhuje, žádnou alternativu. Takže vy na jednu stranu zamítnete, ale sami nemáte návrh. Zamítli jste návrh SPD nebo odmítáte ho zařadit na schůzi Sněmovny, ten náš zákon na podporu zdravotně postižených, zvýšení příspěvku na péči, ale zároveň sami žádný návrh nepředkládáte. Takže proto tady navrhuji tenhle bod, protože prostě my chceme vědět, a myslím, že to chtějí vědět i občané, jak se chystáte, co se chystáte udělat. Já tedy myslím, že nic, protože jak tak vás znám, tak nic pozitivního nechystáte pro lidi, kteří mají nižší než průměrné důchody, ale já bych to možná tedy slyšel, i naši voliči by to rádi slyšeli, tak řekněte na rovinu, že nic, nechystáme nic, nemáme nic připraveného, což předpokládám, ale nehrajte tady s námi hru na schovávanou s občany, že se tváříte, že jste změna, ale to víme, že nejste. Ano, změna ano, ale to už jsem říkal. Pan Petr Fiala zapomněl jenom říct před volbami, že k horšímu. Takže lidé někteří uvěřili a mysleli si, že k lepšímu. Ale to jste tam záměrně nedodali. Ale prostě je potřeba tohle tady říct.
A proč o tom mluvím? Protože je to teď aktuální. Protože opravdu já jsem se musel trošku pousmát, samozřejmě ironicky, pousmál jsem se - no, ironicky, zase jak si tady vláda, ani ne tak ironicky, ale vláda jaksi snaží osvojovat něco - nebo chlubit se cizím peřím. Tak se to říká. Jak se vláda snaží chlubit cizím peřím, protože jak víme, tak průměrný starobní důchod se od června zvedne o 8,2 %. Důchodci by si tak průměrně měli polepšit o 1017 korun. A i já, který jsem celkem nebo poměrně mediálně zkušený, tak jsem získal z vládního vystoupení dojem nebo ze zástupců vládní koalice, že oni se snad snaží naznačit, že oni zvyšují důchody. To je opravdu zase další... Já bych byl rád, abyste prostě zdůrazňovali, že vy nezvyšujete důchod ani o haléř, protože je to zákonná valorizace na základě vysoké inflace. Takže i kdyby byli ve vládě Marťani nebo Ufoni, tak se ten důchod prostě o 8,2 % zvedne. Takže to, že by si důchodci průměrně měli polepšit od června o 1017 korun, není žádná zásluha této vlády. Žádná zásluha vlády Petra Fialy! Žádná! Protože to je automat. To je automatická valorizace.
Takže jsem chtěl zdůraznit, že to není žádná zásluha vlády. Vláda na to nemá žádný vliv, ale dokonce to, na co už má vliv, a to správně řekl ministr práce a sociálních věcí Marian Jurečka a předseda KDU-ČSL, že nepředpokládá navýšení důchodů nad rámec zákonné valorizace. To je ta vaše pravá tvář! To je ta tvář! To je přesně. Já to schválně tady chci vysvětlit, aby to lidé slyšeli, že někteří lidé, protože mají samozřejmě lidé hodně práce a starostí, tak by mohli zaslechnout jenom větu, že se zvyšuje důchod, a mohli by si mylně myslet, že snad vy zvyšujete důchod. Vy ho naopak nezvyšujete ani o haléř! 
Protože zákonnou automatickou valorizací na základě inflace - naopak vy neděláte proti inflaci vůbec nic, vy to naopak ještě zhoršujete, to už jsme si tady ale řekli - tak se to bude zvyšovat. Ale tam, kde byste zvýšit mohli - to znamená, jelikož je to o inflaci, tak je to nula k nule pojde logicky, takže důchodcům ve finále nezbude v kapse o nic víc - ale tam, kde jste zvýšit mohli malinko nad rámec zákona o valorizaci, tak s tím přece jasně nepočítáte, už jste to jasně řekli. Takže je to tak. Vy jste naopak proti zvyšování důchodů. Jenom tady ten zákon je automat, ale to není vůbec vaše zásluha, protože to je automat, to je automaticky.
Takže proto já jsem chtěl tady - ještě to jenom zopakuji - chtěl jsem si tady zařadit na program schůze bod s názvem Situace nízkopříjmových důchodců. Takže to je ten bod. Protože nám na důchodcích - ať jsou invalidní nebo starobní, sirotčí nebo vdovecké - nám na nich záleží. Ale vím, že vy je nijak podporovat nechcete. Tak se na to chceme prostě zeptat a chceme na vás apelovat, vysvětlit vám, že my chceme, aby se podporovali. Místo toho, abyste posílali dvě miliardy navíc Evropské unii.
Pojďme k dalšímu bodu, který já bych tady rád navrhl na program schůze. Je to bod s názvem, paní místopředsedkyně, Vláda zdražuje lidem potraviny. Takže bod se jmenuje Vláda zdražuje lidem potraviny. Já bych rád tento bod vysvětlil a uvedl. Protože to, co se stalo teď na Ministerstvu zemědělství, tak to opravdu nelze nechat bez povšimnutí a opravdu to není jen tak. Protože vy opravdu děláte jednu - nechci říci, že minelu, protože to není minela, vy to děláte totiž schválně - vy děláte jednu věc po druhé, která jde opravdu proti slušným občanům České republiky.
Já vám hned vysvětlím, co se tam stalo, protože možná ani vládní poslanci, předpokládám, že to neví. Vláda svým nastavením dotací v zemědělství ještě více likviduje potravinou soběstačnost České republiky. SPD zásadně nesouhlasí s postupem ministra zemědělství Zdeňka Nekuly z KDU-ČSL, který nerespektoval věcné odborné připomínky agrární komory a zemědělského svazu a odeslal Evropské komisi nevyhovující návrh strategického plánu společné zemědělské politiky na léta 2023 až 2027.
Návrh nastavuje podmínky pro zemědělské podnikání v České republice tak, že dále podstatně zhoršuje vyhlídky na udržení domácí zemědělské produkce masivním přesunutím dotací na podniky, které se na produkci podílejí jen malou měrou. Snížení dotací pro produkční podniky povede k dalšímu snížení produkce zejména v živočišné výrobě a dalšímu snížení potravinové soběstačnosti a potravinové bezpečnosti České republiky v situaci, kdy o cenách rozhodují obchodní řetězce a dovozy potravin probíhají v podmínkách nekalé soutěže. Tento postup hnutí SPD odmítá.
Takže o co tady jde? Skutečně vláda Petra Fialy nejenom že neřeší zdražování a vykašlala se úplně na to, na rozdíl od polské a maďarské vlády, aby lidem zlevnila potraviny, pohonné hmoty. V Maďarsku dokonce zastropovali hypotéky, aby Maďaři si mohli kupovat bydlení. Vy jste se vykašlali i na ty mladé lidi, na další lidi, kteří si chtějí pořídit bydlení na hypotéky. Vy prostě vůbec nepomáháte lidem v ničem. Takže dneska hypotéky stouply tak, že vlastně lidé, kteří by si chtěli pořídit bydlení, tak jsou zoufalí. Jsou zoufalí a vy jim odmítáte pomoci.
Ještě navíc tady ministr zemědělství Zdeněk Nekula z KDU-ČSL - samozřejmě s posvěcením celé vlády předpokládám, jasně jak jinak, protože mlčení je souhlas pochopitelně - tak jste ještě tím způsobem, jakým teď postupujete, tak vlastně, když to řeknu stručně, tak zdražujete potraviny v České republice. No, tak to je přece úplně šílený, to je otřesný. Myslím, že tohle je potřeba také vysvětlit.
Protože my bychom rádi diskutovali tu vaši zemědělskou politiku. No, politika. To je prostě politika, diktát Bruselu, s kterým vy souhlasíte, vy jste to slíbili Bruselu a jsou vám úplně ukradení občané České republiky. Takže vy se dokonce přímo podílíte na zdražování potravin v České republice. To je šílený opravdu, to je úplně neuvěřitelný, to je opravdu úplně neuvěřitelná situace.
Proto bych rád - já když se tady třeba podívám a mluvil jsem tady o tom i s Radimem Fialou už mnohokrát, s naším poslancem, který je z Prostějova. A sám Radim Fiala vzpomíná - nechci říct na to, když byl mladší - ale vzpomíná na to, jak tam byly lány obilí, řepy cukrovky. No a teď samozřejmě na základě dotací Evropské unie jsou tam soláry, montovny na úrodné půdě a tak podobně. To je výsledek té politiky Evropské unie - likvidace našeho cukrovarnictví, na úrodné půdě se pěstuje řepka místo toho, aby na Vysočině byly brambory. To je tedy úplně otřesný.
No a místo toho, abychom tady pracovali na tom - a SPD to prosazuje - abychom se vrátili k tomu, abychom budovali potravinovou soběstačnost v základních potravinách, které lze produkovat na území České republiky, tak vláda ještě podporuje naši potravinovou nesoběstačnost, podporuje v podstatě dovozy. Pochopitelně pak těžko můžeme mít vliv na naši potravinovou politiku.
Takže vzpomeňte si třeba, když to začalo s covidem, tak na jaře před dvěma lety najednou stoupla cena základní zeleniny, protože už nemáme produkci, která by zajistila Českou republiku. A protože vznikly problémy ve Španělsku, tak jsme se nestačili ani divit, kolik stojí základní potraviny, které by přitom měly být za pár kaček.
Takže tohle je politika této vlády a já si myslím, že je to opravdu důležité téma. Protože zemědělství v České republice - my jsme byli, jestli si pamatuji dobře, ještě v devadesátých letech jsme byli potravinově soběstační v mnoha základních potravinách. Říkám záměrně v devadesátých letech, aby tady zase někdo nemluvil o komunismu. Já nemám s předlistopadovou dobou nic společného. Mně bylo tenkrát 17, nebyl jsem ani agentem STB, ani členem KSČ. To znamená, ani to reálně nešlo, dokonce ani nikdo z naší rodiny.
To znamená, tady ty nesmysly, že nevím, vždycky tady někdo šíří nějaké nesmysly, že někdo tady podporuje komunismus nebo co. No tak chápu, to už jsme si tady říkali minule, že mnozí představitelé těch stran, co tady jsou ve vládní koalici, tak samozřejmě dokonce kolaborovali s minulým režimem, to víme. Ale to se netýká rozhodně SPD, to neexistovalo v té době a mně bylo v době Sametové revoluce 17, takže opravdu ne. Ale to jsem teď odběhl trošku od tématu.
Takže my bychom rádi tady prodiskutovali tady v rámci toho bodu s názvem Vláda zdražuje lidem potraviny, jaká je vlastně strategie vlády v zemědělské politice. Protože to není jen tak. Mluvili jsme tady o zdražování energií, to už jsem tento bod navrhl. Ale mě by zajímalo, jaká je strategie vlády - máte být u vlády čtyři roky, necelé už, jestli to bude celé volební období - a mě by zajímalo a zajímalo by to určitě i občany a naše voliče určitě, jaká je vaše strategie ohledně zemědělství a potravin v České republice.
Například Ivan David, náš europoslanec, říkal před chvílí na tiskové konferenci - Ivan David je europoslanec, který byl ministrem zdravotnictví a byl ředitelem psychiatrické léčebny v Bohnicích, je to špičkový český psychiatr, ale je v Evropském parlamentu a protože se dlouhodobě specializuje také na zemědělské záležitosti, tak je v zemědělském výboru - a přišel teď s informací, že Evropská unie už počtvrté protlačuje Evropským parlamentem snížení kvality krmiv pro zvířata, pro prasata, s tím, že samozřejmě potom se snižuje i kvalita těch potravin, protože tam je vyšší obsah pesticidů a podobně v těch krmných směsích a podobně. 
To znamená, Evropská unie v podstatě a my, protože už nejsme potravinově soběstační a nejsme soběstační ani ve vepřovém, takže dokonce nad polovinu vepřového, jestli si pamatuju správně z jeho vystoupení, tak už dovážíme, snad tři čtvrtiny dokonce, ale teď mě nechytejte za slovo, prostě je to většina. To znamená, v podstatě Evropská unie jde přímo proti tomu, abychom tady jedli zdravější potraviny, jde proti tomu, a přímo těmi svými nařízeními ohrožuje zdraví českých občanů. Proto i z tohoto pohledu mimochodem my říkáme, že je dobré prosazovat a bojovat za potravinovou bezpečnost a soběstačnost České republiky, abychom měli prostě, abychom byli soběstační a mohli tady mít české kvalitní potraviny za dostupné ceny. To SPD už prosazovalo v minulém volebním období a bohužel jsme tady nenašli ve finále podporu ostatních stran ve Sněmovně, protože se tady podle mě ostatní strany dostaly pod velký lobbing, i některá média, nadnárodních hypermarketů apod., protože samozřejmě to šlo, ten náš zákon o potravinách, byl samozřejmě přímo v podstatě v principu ano, v podstatě by to poškodilo ty nadnárodní řetězce, které tady lifrují ty často nekvalitní nebo potraviny nižší kvality. A vydělávají tady na tom ty obrovské zisky.
Ale tak nám jde o Českou republiku, takže tady jsme viděli, kolik ve finále poslanců podlehlo té lobby, leklo se, i té mediální masáži, kterou iniciovaly samozřejmě ty hypermarkety a v čele tý masáže byl člověk přímo placený nadnárodními hypermarkety, a to je pan Prouza ze Svazu obchodu a cestovního ruchu, protože ty členové jsou tam přímo ty hypermarkety toho svazu, to všichni víme, že jo, takže to není nic tajného, je to oficiální profesní svaz, který má za členy ty hypermarkety, proto v televizi byl také vařenej pečenej a kritizoval tohleto vybudování bezpečné české potravinové bezpečné soběstačnosti a šel proti tomu návrhu SPD, ale prostě taková je dneska doba, že jsou tady mezi námi čeští občané, který hájí zájmy cizáků a ciziny a cizích korporací, no a pak jsou tady někteří, kteří hájí zájmy České republiky. No tak holt jsme v takové době a mě to tak překvapuje vždycky, jak člověk s českou krví může takhle nenávidět Českou republiku a nenávidět naši zemi a hájit cizí zájmy a bohužel jsou taky mnozí takoví politici ve vládní koalici, to prostě vidíme a já nad tím kroutím hlavou, protože moje maminka, když jsem byl malý, tak nám zpívala "my jsme Valaši, jedna rodina" a byla vlastenka a prostě je to takový smutný tohleto, kam mnozí lidé uvažováním došli. Já jsem byl vychován ve vlastenecké rodině, v moravské rodině, kde jsme se za to nestyděli, že jsme z Moravy, ze Zlínského kraje. Bylo to přirozené, bylo to hezké, nemělo to nic společného s nějakým přehnaným nacionalismem, v žádném případě, ale dneska kdo má vlastenecké cítění, tak je hnedka často nálepkován. Já myslím, že je to dost hnusný a myslím, že to zbytečně oslabuje Českou republiku, protože zdravé vlastenectví, vidím to v Japonsku, to naopak tu zemi posiluje. Nesmí to samozřejmě přesáhnout do nějakých záležitostí, kterých jsme tady viděli třeba v rámci druhé světové války, to samozřejmě odmítáme úplně všichni, to je jasné.
Takže to je k tomuhletomu bodu.
Další bod, který bych rád navrhl, už jsem o tom tady částečně mluvil, ale to je bod, který se týkal ministra Válka, zdravotnictví. Ale teďka bych navrhl rád bod s názvem Vláda podvedla voliče. A budu mluvit o tom nouzovým stavu, protože to prostě jinak nejde nazvat. A já bych ten bod tady rád diskutoval jménem SPD, bod s názvem Vláda podvedla voliče, protože vy jste prostě říkali před volbami, a já vás cituju, tak nemá smysl se tady na mě rozčilovat a nemít mě rád, vy jste řekli prostě před volbami, vaše koalice, tehdy nebyla vládní, teď je vládní, že již žádný nouzový stav v souvislosti s onemocněním covid-19 vyhlašovat nehodláte. Prostě je to tady jasně. Mám to tady napsáno. Černý na bílým. A teď vyhrožujete nouzovým stavem od 1. března. Já si prostě myslím, že si to zasluhuje samostatný bod tohleto, protože to není věc, která se týká jednoho člověka nebo pár lidí. Jestli vyhlásíte ten nouzový stav, tak je to plošný nouzový stav pro deset miliónů občanů České republiky. Pro deset miliónů občanů České republiky. A to si zasluhuje samostatný bod a jestli tenhleten bod zamítnete, tak jsou to znova, jenom to svědčí o totalitních nedemokratických praktikách, které má dneska tahleta vláda. Protože lidé by opravdu měli mít nárok na to, aby tady proběhla diskuse, proč jste říkali před volbami, že už žádný nouzový stav v souvislosti s covidem vyhlašovat nehodláte a proč obelháváte voliče nebo podvádíte, proto jsem to nazval Vláda podvedla voliče, proč jste je podvedli, když jste před volbami říkali něco jiného a teďka chcete vyhlásit nouzový stav.
To není normální. Kdyby to nebyl nouzový stav, tak to tady vůbec ani nenavrhuju. Ale uznejte, že vyhlašovat nouzový stav je závažný. A kdo tady byl v minulém volebním období, tak ví, jak jsme to tady všichni řešili, že i vy poslanci, který jste dneska ve vládě a ty, který dneska nejsou už ve vládě a jsou v opozici, kolik dní jsme tady tím trávili a týdnů, tím, když se prodlužoval nouzový stav nebo jste ho chtěli vyhlašovat, jasně, to je pravomoc vlády. Stejně jsme tady diskutovali prodloužení, to už bylo na Sněmovně, či neprodloužení. Ale prostě tohleto není jen tak, že vy takhle do plezíru hodíte, pan ministr zdravotnictví Válek nebo pan premiér Fiala, tak já prostě vyhlásím nouzovej stav, když neprojde pandemickej zákon. To není sranda. Nedělejte si legraci opravdu z lidí. To je strašně závažná věc, co jste řekli, pane ministře zdravotnictví Válku a pan premiér tady sice je v budově určitě, ale tady není, protože se mu to nechce poslouchat, protože se mi nechce podívat do očí, to víme. Ale to už jsem říkal.
Ale prostě jako to není jen tak. To znamená, já znova říkám, my prostě chceme navrhnout bod Vláda podvedla voliče. A neříkal bych to tady pejorativně, takže se na mě nezlobte, kdyby to opravdu jste to vy sami neslíbili a teď to říkáte jinak. Jinak bych vůbec tyhlety výrazy tady nepoužíval. Jo? To prostě proč? Proč? Je to prostě politickej souboj a já tady nebudeme si tady nadávat, že jo, samozřejmě. Jo? To my v žádným případě nebudeme dělat. Jo? Ale pro tvrdou politickou soutěž, to určitě jsme na ni zvyklí, předpokládám, všichni. To tady každý musíme vzájemně skousnout a to je, myslím, v pořádku, ale musí to probíhat v souladu se zákonem o jednacím řádu a samozřejmě demokraticky. A férově.
To znamená, no tak všichni ne, protože vy jste neférově odsunuli více než půl miliónu voličů SPD a hodili jste naše hlasy do kanálu, takže to jsme viděli po volbách tady, takže nemáme adekvátní zastoupení v orgánech Sněmovny, takže vy to takhle nevidíte, ale my přesto půjdeme příkladem a budeme se tady chovat samozřejmě příkladně a plně v souladu s demokratickými pravidly, na rozdíl od vás, samozřejmě. Jo? Ale to prostě je už váš boj a my prostě nebudeme k nějakým podpásovkám tady prostě se snižovat.
Takže to je bod, kterej je potřeba opravdu probrat a znova bych chtěl říci, připomenout Ústavu, že v Ústavě, potažmo v Listině základních práv a svobod, která je součástí Ústavy, je prostě definováno právo na podnikání, právo na vzdělání, když to řeknu stručně, tak právo na soukromý a společenský život a prostě vy nemůžete přece šmahem říct pan ministr a pan premiér tak, a já vyhlásím nouzový stav a takhle vyděsit občany a úplně je takhle vydírat, šikanovat. To je strašný vyjádření. To přece nejde jen tak. Nejde to jen tak. To přece nelze to takhle pominout, že v demokratické společnosti, a já chci žít v demokratickém státě, já nechci totalitu, kterou vy tady chcete zavádět, není přece možný, že vláda najednou od boku řekne v Senátu, pan ministr zdravotnictví Válek, když neprojde pandemický stav, tak bezdůvodně vyhlásím nouzový stav. Jo? Bezdůvodně. Tady není žádná pohroma, tady není žádná pandemie, ani epidemie tady není. Nejsou zahlcený nemocnice. A někdo normálně řekne jak diktátor, jo, totalita, jménem vaší vlády řekne: Tak my vyhlásíme od 1. března nouzový stav na 14 dní. No, to jako, a já se divím, že to jako řada z vás i vládních poslanců chce přejít tohleto v rámci servility. Jo? Přece to by, kdo má trošku demokratický cítění z vás, tak by měl zdvihnout ten hlas a říct "neříkejte to prostě", by měl říct ministrovi Válkovi a premiérovi. Nestrašte lidi nouzovým stavem, když tady nejsou podmínky pro nouzový stav. Nechte těch totalitních manýrů, by měl říct. Vždyť to lidi prostě neskousnou tohleto. Občané jsou majitelé této země, ne vláda.
Znova zdůrazňuju, že vaše strany vaší vládní koalice nevolila většina občanů České republiky. 
Milion hlasů propadlo. To znamená, ano, na základě přepočítávání, které na základě toho, jak fungují pravidla v České republice, tak samozřejmě ty strany pod pět procent se nedostaly a ve finále ty, co se dostaly, tak tady máte většinu. Ano. Ale měli byste mít trošku tu záklopku, že prostě - a nepřehánět opravdu i přesto, že máte většinu, neměli byste tu šikanu a ty totalitní vaše manýry přehánět. Takže opravdu já bych vás chtěl opravdu důrazně požádat, nejenom bych chtěl zařadit ten bod, já vím, že to odmítnete, že budete hlasovat proti tomu, aby se zařadil ten bod, ale aspoň vás chci tedy požádat, abyste vážili slova, jak ministr zdravotnictví Válek, tak pan premiér a zástupci vlády, važte prosím vás slova, než řeknete, od boku budete vyhrožovat nouzovým stavem lidem. Fakt nežijeme v totalitě. Nežijeme v diktatuře. To si nemůžete dovolit, to jen tak od boku vyhrožovat takovými věcmi, když k tomu není důvod. To je, jako kdybyste řekli - ano, to je vlastně stejný ekvivalent - tak, když neprojde pandemický zákon, tak vás všechny zavřeme. Ano, protože nouzový stav je omezení na svobodě. Tak vás všechny zavřeme. To je přece strašné, kam až vy jste v té aroganci moci zašli. Já jsem se nikdy nenadál, a mluvil jsem o tom i s naším poslancem Jaroslavem Baštou, to už jsem zmiňoval, který je tady ve Sněmovně jediným signatářem Charty 77 a jediným politickým vězněm a disidentem, že prostě, já jsem vůbec nečekal, že třicet let po sametové revoluci, že tady budu muset bojovat jménem SPD a ukazuje se, že jsme tady osamocení, za svobodu a demokracii a za dodržování Ústavy v České republice. To je prostě úplně děsivá situace.
Tak, pojďme k dalšímu návrhu bodu, který já navrhuji. No, tak to, už jsem to tady zmiňoval, jo, tak už jsem tady zmiňoval, tak vláda, vládní koalice se chystá ovládnout Českou televizi a Český rozhlas.
Vážené dámy a pánové, já mám dotaz vůči vedení Sněmovny, protože já jsem se už tedy dopoledne kuloárně dozvěděl, že tady byla hrozba bomby ve Sněmovně, proto tady byli psovodi, aby to tady kontrolovali. Hnutí SPD samozřejmě odsuzuje takovéto výhrůžky vůči Sněmovně, ale mě by zajímalo, chtěl jsem se zeptat vedení Sněmovny, zdali je to pravda, že tady byla ta hrozba té bomby ve Sněmovně. Jestli to pravda je, proč jste nás o tom neinformovali, protože v tom případě by bylo potřeba asi v zájmu všech poslanců minimálně nám to oznámit. To není nějaká jako... já chci jenom tu informaci, zdali je to pravda, protože určitě by bylo dobré v rámci bezpečnosti poslanců třeba Sněmovnu na chvilku vyklidit.
A v neposlední řadě, protože takhle to vzbuzuje dojem, a právě proto jsem rád, že už se hlásí předsedkyně Sněmovny, že v zájmu toho, že chcete za každou cenu protlačit pandemický zákon, tak jste nás tady nechali a neinformovali jste nás o tom, že tady taková hrozba může být, což by bylo tedy úplně šílené. Takže já se chci zeptat, jak to tedy bylo, protože jsem se to kuloárně dozvěděl už z více zdrojů, že to tady takhle bylo. A jenom je to ten dotaz a byl bych rád, jestli by mi bylo zodpovězeno, pakliže to tak je, případně na tyto otázky. Děkuji.
Děkuju. Obsah tohoto vládního návrhu takzvaného pandemického zákona je bezprecedentním útokem na práva a svobody občanů ze strany vládní koalice ODS, TOP 09, KDU-ČSL, Pirátů a STAN. Proto poslanci hnutí SPD tuto novelu nepodpoří. Svoboda je nejen ústavní právo. Ale, dámy a pánové, je to zcela přirozené právo lidské, se kterým se narodíme bez ohledu na ústavu, zákony či vyhlášky. To říkám proto, protože odmítám nějakou právní sofistiku na téma, že ústava či zákon to či ono omezení dovoluje. Svoboda pohybu, svoboda osobní, svoboda názorů, svoboda pracovat, ale třeba i podnikat jsou práva, která by stát měl omezovat a regulovat jen a pouze v nejzávažnějších případech. Platí také princip zakotvený v ústavě, že svobodu lze omezit jen zákonem.
Právě před chvílí Nejvyšší správní soud zrušil část opatření, podle něhož na základě vládních omezení mohou do restaurací či klubů pouze očkovaní lidé a lidé po prodělání nemoci. Soudce Nejvyššího správního soudu Petr Mikeš odůvodnil takto: cílem opatření Ministerstva zdravotnictví nemůže být to, aby byli občané nuceni do očkování, které je dobrovolné. Přestaňte s tou diskriminací nás neočkovaných. Já také nejsem očkovaný. Přestaňte mě už, vládo Petra Fialy, nás, kterých je několik milionů v České republice, ukončete už tu šikanu. Ukončete tu covidovou tyranii, kterou vy tady děláte.
Zatímco země jako Norsko, Irsko, Španělsko, Velká Británie rozvolňují protiepidemická opatření bez ohledu na šíření omikronu, a další země jako Rakousko a další už uvažují o rozvolňování a tak podobně, tak vláda Petra Fialy s ministrem zdravotnictví Válkem se stále ke slibovaným rozvolněním nechce odhodlat. Naopak tady prosazujete pandemický zákon, kterým chcete omezit, ještě omezit další ústavou garantovaná práva a svobody občanů. Já myslím, že už toho máme dost, i ve světle toho dnešního rozsudku Nejvyššího správního soudu. A pan ministr zdravotnictví to tady ještě plamenným projevem obhajuje, že chcete tady prosadit pandemický zákon i ve světle toho dnešního rozsudku Nejvyššího správního soudu. A dokonce jste tady, pane ministře, zalhal a ještě vám k tomu zatleskali vládní poslanci, protože vy jste říkal, že budete diskutovat klidně až do rána. Ale vždyť vy jste byli ti, kteří tady včera omezili rozpravu nás na dvakrát pět minut. Proto jsem na vás z dálky zavolal, ať nelžete. Proč si vymýšlíte? Vždyť vy jste nás omezili na dvakrát pět minut. Byla toho plná média. Všichni to vědí. A vy říkáte, že chcete diskutovat až do rána? Už nechte těch totalitních manýrů! Přestaňte si vymýšlet! Takže to je to, proč já jsem se tady musel ohledně té flagrantní lži opravdu okamžitě ohradit. A vládní poslanci, kteří moc dobře vědí, jak to bylo, tak vám ještě zatleskali. No tak to samozřejmě je příznačné.
Samozřejmě rozsudek Nejvyššího správního soudu z dnešního dne je již dalším z mnoha, který vlastně ruší již mnoho dříve zrušených nezákonných opatření. Nejvyšší správní soud už dříve přijal desítky podobných rozhodnutí, ve kterých upozorňoval na rozpory covidových opatření se zákonem, a to buď pro chybějící oporu v zákoně, anebo pro nedostatečné odůvodnění. A vy místo, abyste prosazoval to, abychom se vraceli do normálního života, tak ještě přitvrdíte jako celá vládní koalice, ještě přitvrdíte tím takzvaným pandemickým zákonem a překlopíte tam cca z 95 % omezení a opatření, která jsou možná jenom v nouzovém stavu. Je to neuvěřitelné.
Pane ministře a vládo, já vás chci znova vyzvat, máte čas i ve světle dnešního rozsudku to stáhnout ještě. Stáhněte ten pandemický zákon! To je blamáž. To prostě je úplně šílené. Vy byste měli naopak využít toho rozsudku v dobrém slova smyslu a prostě to stáhnout, nebo elegantně aspoň si to dát k dopracování. Stejně to tady dopracovávají na koleně vaši poslanci pozměňovacími návrhy, protože je to paskvil. Takže by bylo dobré se k tomu přihlásit a elegantně to prostě můžete stáhnout. Ale stejně veřejnost ví, jak to je.
Z vládního návrhu novely pandemického zákona vyplývá, že možnost vydávat mimořádné opatření by mělo mít nejen Ministerstvo zdravotnictví, ale také Ministerstva obrany a vnitra. Zákonodárná moc tím přechází z Parlamentu České republiky do rukou tří ministrů, kteří budou mít právo rozhodovat o našich svobodách a životech. Je to ministryně obrany paní Černochová z ODS. Je to ministr vnitra Vít Rakušan z hnutí STAN. Ten ani neumí vysvětlit podivné financování z daňových rájů na Kypru a chce tady rozhodovat o životech jiných. To je neuvěřitelné. On navrhuje ten zákon. On je ministr vládní koalice. A pak je to ministr zdravotnictví Válek. 
Já opravdu se nechci dostat pod vaše ruce a pod váš diktát, to říkám úplně na rovinu. Takže opravdu ani náhodou a poté, co tady předvádíte, tak si myslím, že je nás několik milionů minimálně, už jenom to vyplývá z toho rozsudku Ústavního soudu, my prostě nechceme tu vaši diktaturu, kdy nám budete ukazovat, co smíme s našimi rodinami dělat a jestli smíme tady být na soukromých či společenských akcích a podobně. Nechte toho už. Už toho nechte.
Z předcházejících zmatečných a protiústavních opatření předchozí vlády bohužel víme, že lidská práva nás všech tu neomezovali jen ministři, ale také skupina anonymních úředníků, kteří psali nelogická nezákonná opatření a ministři je podepisovali. Vládní novela rozšíří výčet mimořádných opatření, která lze podle pandemického zákona za nepříznivé epidemické situace přijmout. Úřady budou moci omezit podnikatelskou a jinou činnost v provozovně, obchodním centru, na tržišti či v tržnici. Bude možné regulovat i provozní dobu.
Omezení bude možné také u všech činností, při kterých je člověk v přímém kontaktu s někým dalším na základě vašeho vládního návrhu. Novela doplňuje rovněž pravomoc regulovat provoz všech typů sportovišť, škol, dětských skupin i zařízení pro mimoškolní vzdělávání dětí. Opatření se budou moci vztahovat i na hudební, taneční a podobné kluby, diskotéky, herny, kasina, muzea, galerie, hrady, zámky, veřejné knihovny, planetária, zoologické a botanické zahrady. V novele, kterou předkládá vláda Petra Fialy jsou zahrnuty i kulturní akce, omezování kulturních akcí, festivalů, slavností, trhů, veletrhů, zotavovacích akcí pro děti či příměstské tábory.
Úřady také budou moci přikázat na základě vámi navrhovaného a prosazovaného zákona, jdete natvrdo to prosadit, natvrdo úplně to tady prosazujete, tak budou moci přikázat testování v zaměstnání a ve školách. Lidem, kterým vyšel výsledek antigenního testu jako pozitivní, budou moci nakázat na základě vašeho zákona, by se zdržovali odděleně od ostatních. Toto všechno děláte pouhým zákonem. Podobná omezení budou moci úřady nařídit i lidem, kteří se vrátili ze zemí se zvýšeným rizikem nákazy koronavirem. Cestující ze zahraničí by pak mohli mít povinnost vyplnit příjezdový formulář.
V návaznosti na rozšíření výčtu mimořádných opatření dojde k úpravě přestupků tak, aby každé mimořádné opatření bylo vymahatelné. Podívejte se, co teď řešíte jako prioritu. Ne zdražování energií a potravin, ne, ne, ne, pandemický zákon a ještě více omezit a přitvrdit a přitáhnout šrouby občanům v jejich svobodách a právech. Zatímco mnoho jiných zemí naopak už se vrací k normálnímu životu.
V zákoně je nově uvedeno, že nařízení izolace nebo karantény mohou hygienici a další pracovníci dotyčnému oznámit ústně nebo písemně, a to i pomocí prostředků komunikace na dálku. I nyní hygienici rozhodnutí o izolaci či karanténě sdělují často po telefonu, v současnosti se ale podle soudů jedná o nezákonný postup. Je normální, že vám v sobotu ráno zavolá třeba nějaký anonym a řekne, že máte týden domácí vězení? Bez jakéhokoliv papíru a možnost se odvolat, možnosti protestovat? A už tady slyším, jak tady bude chodit pan ministr třeba a někteří poslanci - ale vždyť my už jsem tam dali pozměňovací návrh - ale tím jenom potvrzujete, jaký je to paskvil a že to tady na koleně šolícháte už zleva, zprava, aby to nějak dopadlo a že to vůbec neodpovídá ani tím pádem legislativní nouzi, ani zrychlenému řízení, protože to je závažný zákon, kterým vy chcete omezit 10 milionů občanů České republiky.
A tady na základě lidové tvořivosti zleva, zprava dáváte pozměňováky. No, děs, děsivé úplně. V dějinách vím, co se týče toho, že bez jakéhokoliv papíru, bez jakékoli možnost se odvolat, možnosti protestovat vám někdo řekne, že máte týden domácího vězení, nějaký anonym, tak v dějinách vím jen o jediném podobné precedentu - nacisté po požáru Říšského sněmu přijali dekret o požáru Reichstagu, který kvůli ochraně státu omezil některé svobody. Nepřátelé lidu mohli být podle něj zatčeni a umístěni do takzvané ochranné vazby.
Paradoxní na tom je, že podle tohoto vámi navrhovaného zákona tam mohli být umístěni nejen, když ohrožovali druhé... pardon, podle toho německého zákona tam mohli být umisťováni nejen lidé, kteří ohrožovali druhé, ale také i ve vlastním zájmu. Proti tomuto dekretu, proti tomuto nacistickému dekretu nebyla žádná zákonná ochrana. Ta podobnost nacistického a vašeho vládního zákona je do očí bijící. Samozřejmě nikdo z vás nemá odvahu na rovinu říct, že je diktátor a že bude svévolně terorizovat ostatní lidi. Každá diktatura se přece tváří, stejně jako tato vláda, že to, co dělá, je nutné pro naši vlastní ochranu a pro náš nejlepší zájem.
Pandemický zákon, ať už ten dosavadní, který platí do 28. února, tak ten nově navrhovaný - a my jsme nehlasovali, SPD byl jediný poslanecký klub, který hlasoval proti, i té stávající verzi pandemického zákona, to jste si prosadili vy, současná vládní pětikoalice s hnutím ANO - tak ten pandemický zákon, ať už ten dosavadní, který platí do 28. února, tak ten nově navrhovaný, je bez debaty z principu protiústavní. Zde bych připomněl, že poslanecký klub SPD byl jediný, který tady vloni hlasoval proti pandemickému zákonu. Víme všichni, proč ten zákon vznikl, ale připomenu to.
Standardní situace ještě do nedávné minulosti byla, že k omezování práv a svobod občanů je skutečně potřeba velmi závažný důvod či situace a tento stav vláda a Parlament vyjadřují přijetím či prodloužením nouzového stavu. Pokud je země skutečně ve stavu nouze, pak je pochopitelné a ve veřejném zájmu, že jsou některá práva omezena, ale pouze ve skutečném stavu nouze, to je třeba teroristický útok, třeba někdo hypoteticky zaútočí na Temelín, bude tady opravdu velká plošná živelná katastrofa, skutečná epidemie, což tady ale není.
Vláda, jak ta minulá, tak i ta současná ale protlačují omezování práv a svobod občanů, přestože zjevně stav nouze není. Máme tu sice i teď kvůli ministrovi zdravotnictví Válkovi z TOP 09 chaos, ale je jasné, že tu není žádná skutečná závažná katastrofa srovnatelná s epidemií nějaké skutečně plošně vražené choroby jako byla španělská chřipka nebo povodně, zemětřesení či válka. Přesto jako prioritu tlačíte pandemický zákon a korespondenční hlasování. Žádný zákon na vyřešení zdražování (lidem?) - ne, to vás nezajímá, tohle vás zajímá, celý leden nad tím trávíme. No, ale ostatně vy jste ani žádný zákon (pro ně?) nenavrhli, takže ono vy ani nenabízíte alternativu, alternativu tady nabízelo SPD, 21 zákonů a ty jste nám tady zamítli, naopak na podporu zdravotně postižených lidí, seniorů, pracujících rodin s dětmi, živnostníků, to jsou všechno zákony SPD, ale to vy nechcete.
Sami nic nenavrhujete a návrhy SPD zamítáte a lidem chodí mezitím drahé složenky, ale to je vám jedno. Takže proto, že tady není skutečně závažná katastrofa srovnatelná s nějakou epidemií nebo velkou katastrofou, proto vláda vymyslela okliku, vláda Petra Fialy, tady s panem ministrem zdravotnictví Válkem, jak omezovat lidi, aniž by byl vyhlášen nouzový stav, protože stav nouze tady opravdu není. A tou kličkou je pandemický zákon. Ano, vymyslelo to i hnutí ANO, Andrej Babiš, který fakticky dává vládě diktátorské a nedemokratické pravomoci bez možnosti kontroly parlamentem nebo občany.
Ale vy jste ještě upgradovali. V podstatě ta vaše novela, ta to opravdu dotahuje v negativním slova smyslu k dokonalosti, protože opravdu jste tam překlopili drtivou většinu omezujících opatření, která jsou možná jenom v nouzovém stavu, což je ústavní záležitost v tom případě. Takže právě ten pandemický zákon, to se vám zalíbilo, vám ve vládě, že chcete, abyste měli v podstatě diktátorské a nedemokratické pravomoci bez možnosti kontroly parlamentem nebo občany, protože nouzový stav, tam kontrola parlamentu je v případě prodloužení například.
Tady je ten zásadní rozdíl, kdy v případě nouzového stavu má přece jen parlament nějakou možnost vládu stopnout. Tahle pandemická klička ho ale této pravomoci zbavuje. Fialova vláda tady prosazuje autokracii několika vybraných členů vlády bez jakékoliv kontroly a brzdy. 
Uplynulý rok nám ukázal, že kontrolou rozhodně nejsou soudy, které se sice snažily nelegální protiústavní vyhlášky rušit, ale problém je, že je nikdo z vlády nerespektoval a dodnes nerespektuje. Jedinou faktickou účinnou kontrolou exekutivy by byl občan, tedy zákon o referendu a odvolatelnosti politiků. Ale to je model, který sveřepě a svorně odmítá celá tato Sněmovna kromě SPD. A je zcela jasné, proč. Takové totalitní návrhy, které tady předkládá a plánuje vláda, by vám totiž občané ihned hodili na hlavu.
Vážené kolegyně, vážení kolegové, svoboda je přirozené lidské právo, které má člověk od narození. Svobody máme jen tolik, kolik si během života nenecháme vzít. Ekonomové by vám vysvětlili, že stát, jakkoli je potřebný, má jednu nepříjemnou vlastnost. Je v určitém smyslu jako peklo. Ale teď mě to nechte doříct: Co stát uchvátí, to už nenavrátí. To je ten moment. To, že tu v celé Evropě máme vražedné daně a nenasytnou státní a evropskou byrokracii, je dané například tím, že v každé válce, v té první, v té druhé si státy v čase nouze přisvojily větší a větší procenta daní. Začaly regulovat větší a větší díly soukromého a občanského sektoru. Po válce už to, co se naučili brát, lidem nevrátily.
Pokud kdysi zákonodárci po vzoru ostatních vyspělých zemí určili, že omezovat ústavní práva občanů lze jen zákonem a jen v případech nejvyšší nouze, jen po tu dobu, co nouze trvá, mělo a má to své opodstatnění právě v tom, aby se komukoliv nezalíbil nekontrolovaný monopol na diktaturu a nemohl si ho ponechat po neomezenou dobu. Jakkoli je minulý pandemický zákon prosazený Babišovou vládou protidemokratický a neústavní, tak tam alespoň byla ta podmínka omezené doby. Znovu zdůrazňuji, že SPD tady jako jediný poslanecký klub hlasoval proti pandemickému zákonu. Protože od začátku říkáme a rozsudky soudu nám daly za pravdu, že je to v podstatě pouze jinak pojmenovaný nouzový stav. A je prostě jasné, že opatření v rámci nouzového stavu, kdy na základě ústavního zákona omezujete ústavní práva a svobody občanů, tak nelze to dělat tak, jako vy se tady o to pokoušíte na základě běžného zákona. To je prostě diktatura, totalita.
I diktátoři ve starém Římě byli voleni jen na omezenou dobu po čas nouze a ohrožení. Tato Fialova vláda přichází s návrhem diktatury ničím a nikým neomezené. A také ničím neopodstatněné. To, že zakazujete vstup do restaurace neočkovaným zdravým lidem, ale mohou tam nemocní očkovaní, a mimochodem obsluhují tam také neočkovaní, přece nijak nebrání v šíření covidu. To, že zavíráte třídy a posíláte domů zdravé děti, které se nemohou učit, je také protiústavní a nelogické, protože to ničemu nepomáhá.
Dnes ani největší covidhysterik nemůže ignorovat vědecké zprávy o tom, že nejlepší imunitu mají lidé po prodělání viru. A že děti nejsou fakticky nijak ohrožené vážným průběhem.
Restriktivní opatření, která zavádíte a hodláte zavádět, jsou ve výše uvedeném kontextu zločinná a veřejným zdravím neodůvodněná, jak v minulosti také mnohokrát konstatovaly soudy, když posuzovaly tak zvanou míru proporcionality.
Novelizace pandemického zákona, kterou tady předkládá Fialova vládní pětikoalice, je nástroj k podvolení celého národa. Vláda tímto zákonem chce legalizovat další teror proti vlastním občanům. Jsme v čase, kdy se nesmíme svobodně pohybovat a dýchat. Jsme v čase, kdy tyranie stále otevřeně odhaluje svoji odpornou tvář. Venku v ulicích dnes demonstrují tisíce lidí za svobodu. Přidávají se k nim i policisté a vojáci. To je dobré znamení, že národ drží při sobě. Je to ale špatné znamení pro vás, vládu a vládní poslance, vládní koalici. To, že odmítáte občanům dát hlas a právo rozhodovat o své zemi, neznamená, že tohle přirozené lidské právo a občanské právo si nakonec lidé nevezmou. A to, ať už chcete nebo nechcete.
Otcové zakladatelé spojených amerických kolonií napsali do své deklarace věty, které platí dodnes, a mějte je, prosím, na paměti. Cituji: Pokládáme za samozřejmé pravdy, že všichni lidé jsou stvořeni sobě rovni. Že jsou obdařeni svým stvořitelem, určitými nezcizitelnými právy, že mezi tato práva náleží život, svoboda a sledování osobního štěstí. Že k zajištění těchto práv se ustanovují mezi lidmi vlády odvozující svoje oprávněné pravomoci ze souhlasu těch, jimž vládnou. Že kdykoli počne být některá vláda těmto cílům na překážku, má lid právo ji změnit nebo zrušit a ustanovit vládu novou, která by byla založena na takových zásadách a měla svoji pravomoc upravenou takovým způsobem, jak uzná lid za nejvhodnější pro zajištění své bezpečnosti a svého štěstí. Rozvážnost sice přikazuje, aby dlouho ustavené vlády nebyly měněny pro nejasné a prchavé důvody. A současně veškerá zkušenost ukazuje, že lidstvo je mnohem náchylnější ke strádání, dokud je zlo snesitelné, než k narovnání sebe sama zavržením forem, kterým je přivyklé. Jestliže ale dlouhý sled zlořádů a uchvacování pronásledující trvale týž objekt, se rozvíjí do podoby podřízenosti, naprosté despocii, je jejich právem, jejich povinností svrhnout takovou vládu a obstarat nové stráže své budoucí bezpečnosti. Konec citátu z deklarace zakladatelů spojených amerických kolonií.
Vládou navrhovaný zákon umožňuje Ministerstvu zdravotnictví, konkrétně ministru zdravotnictví Vlastimilu Válkovi z TOP 09, zachovat současné zákazy i bez nouzového stavu. Navrhované pokuty za porušení zákazů jsou drastické, až milionové! Za co? Budete-li třeba chyceni bez roušky nebo nalijete pivo neočkovanému, nebo jako v minulosti třeba za to, že jste v hospodě zpívali a tancovali? Vládní poslanci v navrhovaném zákoně oslabují svou kontrolní funkci vůči vládě. Dosud musela vláda získat každých 30 dnů souhlas Poslanecké sněmovny s nouzovým stavem. Vládní koalice chce dát zákonem vládě mimořádné pravomoci navždy. Zákon sice zajišťuje soudní kontrolu, ale soudy posuzují zákon z určitého aktu. Zatímco Poslanecká sněmovna může hodnotit i vhodnost a správnost opatření. Je-li něco zákonného, ještě to nemusí být rozumné a správné.
Vážené dámy a pánové, doufám, že v případě, že byste si tento zákon nakonec na sílu protlačili, tak ho nejpozději příští Sněmovna zruší jako nedemokratický pokus o diktaturu, pokud ho nezruší Ústavní soud dříve. Jak jsem již deklaroval, hnutí SPD v případě, že tento zákon si tady protlačíte, ten pandemický zákon, tak my už připravujeme ústavní stížnost.
Tento zákon může dlouhé roky likvidovat naši zemi a společnost. Přemýšlejte, zda se do historie chcete zapsat jako ti, co schválili doslova fašistickou normu, nebo jako ti, kteří se postavili na stranu práv a svobody svých občanů, jako to dělá SPD.
Vážené dámy a pánové, zaznamenal jsem hysterii poslanců vládní koalice z toho, často i brekot a nářky, že tady Okamura a SPD blokují Sněmovnu prý kvůli takové hlouposti jako je pandemický zákon. Na druhé straně řada odborníků a soudců konstatuje, že dokonce odborníci přímo spojení s vládní koalicí, jako například bývalý kandidát Pirátů, který se stal následně nepohodlným pro Piráty, byl to kandidát na ministra zdravotnictví a renomovaný právní expert pan doktor Dostál, říkají to samé jako SPD. Pokud tu bude někdy nějaká skutečná epidemie, pak se ústavní práva mají omezovat jen v rámci nouzového stavu. A to musí být skutečně v mimořádně závažných momentech. Pokud situace není tak vážná, aby byla důvodem k vyhlášení nouzového stavu, tak není v demokracii normální ani přijatelné, aby tato práva byla omezována bez kontroly Parlamentu, jen z rozhodnutí ministrů nebo jejich úředníků. 
To bylo možné za Marie Terezie nebo za nacistického Německa. Dnes naše ústava jasně říká, že omezovat lze občany jen v důvodných případech veřejného zájmu a jen zákonem.
Vážení kolegové, vážím si vás jako volených zástupců občanů, ale jakkoliv vy si třeba tolik nevážíte mě, zkuste si aspoň vážit svobody a demokracie a zkuste si třeba také vážit práva. Těm, kteří si zachovali nějaké zbytky respektu k právu, samozřejmě obracím se na poslance vládní koalice, si dovolím přečíst část rozsudku Nejvyššího správního soudu číslo 8 Ao 16/2021-124. Nejvyšší správní soud v Brně 23. června 2021 vyhlásil k vyhlášce ministra zdravotnictví toto, cituji: "Nejvyšší správní soud si je vědom závažnosti epidemické situace a toho, že virus zákon ani rozhodnutí soudu neposlouchá, ale soud nemůže připustit, aby se v demokratickém právním státě stal ministr zdravotnictví, dokonce bez vyhlášení nouzového stavu, osobou obdobnou římskému diktátorovi s rozsáhlou možností regulovat lidské chování, která nemá oporu v právu." To je konec citátu rozsudku Nejvyššího správního soudu v Brně z 23. června 2021. Nedávno.
Já vůbec nechápu, jak ministr zdravotnictví Vlastimil Válek z TOP 09 vůbec může tady navrhovat, a vůbec to, co tady říkal, to je úplně neuvěřitelné. Jak může mít takto někdo diktátorské manýry! Vážené dámy a pánové... Ale ono se to netýká jenom pana ministra, to se týká celé vlády, protože to je vládní návrh. Takže abychom tady neříkali, že to je tady samotný pan ministr. To by byl chudák, protože... Pan ministr kývá, ano, je to tak. Navrhovatel - je to vládní návrh, celá vláda s tím souhlasí, celá vládní pětikoalice.
Vážené dámy a pánové, pandemický zákon, který navrhujete, hrubě odporuje všem principům demokracie, všem principům přirozeného lidského práva na svobodu a spravedlnost. V tomto pohledu věřím, že soudy včetně těch nejvyšších by váš zákon rozcupovaly, a pokud ho protlačíte silou proti vůli občanů, proti vůli právních expertů, tak doufám, že ho soudy stejně pošlou do věčných lovišť. A vím, že zbude jen nehorázná ostuda a váš prohraný boj, protože boj o svobodu a právo musíte prohrát a prohrajete. A čím dříve tento pokus o zavedení diktatury ministrů a ministerských úředníků vzdáte, tím lépe pro vás.
Váš hloupý útok na občanskou svobodu, váš hloupý pokus získat nekontrolovatelnou moc nad lidmi a touhle zemí, nám v SPD zaručí úspěch i v příštích volbách, a mnohé z vás, doufám, vymaže z politické scény. Ale nevymaže vás z paměti národa jako ostudu tohoto parlamentu. Je jen na vás, co si vyberete.
Vážené kolegyně a kolegové, znovu vás žádám o to, abyste si uvědomili, co je a co není svoboda a lidská práva. Děkuji za pozornost. (Potlesk poslanců SPD.)
Ano, přesně, nepokřikujte na mě (Smích v jednacím sále.), protože poslanec mluví na mikrofon a já splňuji jednací řád, zákon o jednacím řádu, já na mikrofon mluvím, vy nemluvíte. Takže tady musím pochválit paní předsedající, paní předsedkyni, že si správně vyložila jednací řád. No, konečně aspoň jedna pochvala. (Smích v levé části jednacího sálu.) Tak, co jsem to chtěl říct: možná po mých upozorněních z minulosti jste zpřesnili svoji práci ve vedení Sněmovny, a to je dobře. To je dobře.
Tak, zpátky k tématu. Takže pan premiér totiž ve skutečnosti tady je ve Sněmovně, já už jsem si toho všiml v minulosti, ale byla mu vyhrazena kancelář tady v přízemí. Poznáte to podle toho, že je tam ta dvojčlenná ochranka před ní, a on tam je, on tam sedí, ale nemá odvahu sedět tady, aby nebyl vystaven přímé názorové konfrontaci. A to je to zajímavé na celé té věci, jo? Samozřejmě že tady je, protože neví, kdy se bude hlasovat o pandemickém zákonu, který vy jste dali - chcete dát - jako první do programu, ale nechce být tady ve Sněmovně, protože prostě to psychicky nezvládá, aby tady přímo se konfrontoval a přímo tady sledoval politickou názorovou konfrontaci. Politickou názorovou konfrontaci, žádnou jinou. Takže o to je to více tristní, že ani tady není odvaha z vlády se přímo podívat z očí do očí a vysvětlit si ty věci jako chlap s chlapem, názorově, kouknout se do očí a vnímat vzájemné názory, názorově, demokraticky, v souladu s jednacím řádem, zákonem o jednacím řádu Sněmovny.
A teď samozřejmě, protože vy tady v podstatě chcete navrhovat a prosazujete tyto čtyři priority, jak jsem říkal, chcete další omezení práv a svobod občanů od 1. března, chcete zavádět korespondenční volby, protože se bojíte, že už neuspějete ve volbách, proto je chcete ovlivnit, a vaši kandidáti, proto vám nevyhovuje stávající systém. My v SPD problémy s preferencemi nemáme, jako mají třeba Piráti, TOP 09 nebo KDU-ČSL, kteří jsou buď pod 5% hranicí, nebo balancují na 5% hranici. Takže třeba to tak někdy bude, ale teď to tak není, to nevíme. Uznávám, že politika je vrtkavá, jednou nahoře, jednou dole. To říkám upřímně a nikdo nevíme, jak to bude za čtyři roky, pochopitelně. Ale rozhodně SPD nemá v tuto chvíli ani nebude mít důvod prosazovat tady manipulativní volbu, která umožňuje podvody, protože my se nebojíme našeho výsledku ve volbách v tom smyslu, že bychom museli měnit, ohýbat zákony v náš prospěch, jako to dělá vaše vládní koalice. A já se musím vždycky úplně smát, to je opravdu směšné, jak se snaží vždycky tady paní předsedkyně Pekarová - nechci říct vaším prostřednictvím, ale myslím, že mluvím slušně tady směrem k vám a věcně - že říká, že prý SPD nechce korespondenční volbu, protože se bojíme, že nemáme v zahraničí voliče (Směje se.). No jo, tak to je tedy úplně geniální převracení problému, protože TOP 09 je v průzkumech buď pod 5 %, anebo balancuje na 5% hranici. My zoufalé preference opravdu zatím nemáme, takže ten, kdo se bojí, jsou přesně tyto tři strany. Ale ona je to většina stran ve vládní koalici, to je potřeba si také přeložit. Jsou to tři z pěti stran ve vládní koalici, bez nichž by tato koalice nemohla vůbec existovat, padla by tato koalice. To je potřeba si zdůraznit a je potřeba toto si uvědomit. To znamená, to není tak, že tady hovořím o třech stranách s preferencemi 3 až 5 % nebo 3 až 6 %, ale hovořím tady o tom, že v součtu v podstatě bez těchto stran by tato vláda nemohla existovat. Proto pochopitelně se k tomuto požadavku zcela logicky přidávají i další dvě koaliční strany, typicky ODS, která by to podle mého názoru až tak nepotřebovala, ale také chtějí korespondenční volbu natvrdo, protože chtějí, jsou jedna parta samozřejmě s TOP 09, protože to je také probruselská strana, to je vlastně eurohujerská strana, TOP 09, a ODS jsou ruka v ruce s tou probruselskou, eurohujerskou stranou. To je přesně to rovnítko mezi těmi stranami, proto společně korespondenční volba. Není to ta konzervativní ODS, je to probruselská, je to už normální probruselská strana, takže proto to tady je.
Z toho důvodu bych tady tedy rád navrhl, řekl bych, sérii bodů, které jsou zase prioritou pro nás. Pro vás je to soutěž o národního ptáka, korespondenční volba, politické ovládnutí České televize a Českého rozhlasu za koncesionářské poplatky od občanů a pak je to pandemický zákon. Pro nás v SPD jsou to zákony úplně jiné, které naopak prosazujeme my. K těm zákonům se pochopitelně vyjádří a postupně navrhnou tyto změny bodu programu naši poslanci. Pochopitelně, SPD vystoupí v plném počtu, protože máme tady podaných 21 zákonů, je potřeba si tady znovu otevřít opoziční okénko a my si ho tímto také otvíráme, protože je potřeba, aby občané slyšeli a porovnali si špatné priority této vlády a priority, které má SPD. Samozřejmě k tomuto se budou postupně vyjadřovat naši poslanci. 
Samozřejmě k tomuto se budou postupně vyjadřovat naši poslanci. My tady budeme navrhovat, aby se zařadilo na program schůze např. zamrazení platů politiků na celé volební období. Protože vy jste si přidali kvůli vaší vládní koalici. Kvůli vaší vládní koalici se od 1. 1. 2022, od minulého měsíce, zvýšily platy politiků o 6 %, protože jste zamítli návrh SPD na zamrazení platů politiků na celé volební období. Takže vy jste si sami sobě přidali 6 %, sami sobě pro vaše tři nově vytvořené ministry si ve státním rozpočtu přidáváte 70 milionů korun na aparát, pro ty zasloužilé vaše straníky a další spřízněné (?) lidi 70 milionů navíc pro ty tři ministry. Ale na občany už vám nezbývá. Já se k tomu ještě dostanu, ale vy naopak v tom rozpočtu navrhujete, že snižujete slevy na jízdném pro studenty a seniory, SPD naopak podporuje slevy na jízdném, když se všechno zdražuje. Vy naopak zvyšujete dávky nepřizpůsobivým, zvyšujete odvod do Evropské unie o 2 miliardy korun, takže Evropské unii sypete plnými hrstmi veřejné peníze, ale abyste vyřešili zdražování pro občany, to ne, abyste např. snížili DPH na energie, to ne. Nebo abyste udělali nulovou DPH na základní potraviny jako Poláci, to taky ne. Ale protože jste servilní a poslušní vůči Bruselu a nemyslíte na naše občany, ale na cizí zájmy, tak samozřejmě tam to přidáváte, a našim občanům ne. Ale my říkáme, že to je špatně. My tady prosazujeme zamrazení platů politiků, protože ty průměrné platy jsou vysoké a politici by měli jít příkladem. Vy to ale nechcete, vy jste naopak nechali zvýšit platy politiků. Takže to bude jeden z našich návrhů, které naši poslanci také přednesou, abychom zařadili na program této schůze. Protože vy stále odkládáte tento náš zákon. Samozřejmě už se o tom hlasovalo, protože v lednu, když se tady hlasovalo o našem pozměňovacím návrhu na zamrazení platů politiků na celé volební období, tak vy jste to hlasy vládní pětikoalice zamítli, protože vy sosat chcete plnými doušky, ale občany už nenecháte, aby měli něco více, více v kapse, aby se jim žilo lépe.
Další návrh, který také naši poslanci navrhnou a určitě je potřeba ho tady projednat, je zvýšení příspěvku na péči o zdravotně postižené. Proč o tom hovořím? Protože já jsem vůbec netušil, že to bude s vaší vládou takhle špatný. Že to bude takováhle opravdu asociální vláda proti slušným lidem. Protože vy nejenom že odmítáte zvýšit příspěvek na péči o zdravotně postižené, který už se nezvyšoval několik let, několik let už se nezvyšoval, takže zdravotně postižení spoluobčané, kteří potřebují, aby jim někdo pomohl, tak v podstatě nejsou schopni už si ani zaplatit tu pomoc, protože všechno se pochopitelně mezitím ještě zdražilo. Ale vy dokonce v rozpočtu ubíráte peníze zdravotně postiženým, jak jsme si všimli. Vy dokonce ubíráte. To je úplně neuvěřitelný. Takže vy nejenom že nepřidáte... Jasně, můžete říkat stokrát, že nechcete přidat. Ale vy dokonce ubíráte. Což je teda děsivý úplně. Mimochodem ubíráte v tom rozpočtu i matkám samoživitelkám v rámci tzv. náhradního výživného. A tady jde o ty děti taky. To znamená, děti, které jsou bez svého přičinění uvedené do sociálně tíživé situace, o to tady jde, tak vy je hodíte ještě definitivně přes palubu. Ale ty děti za to nemůžou. Tyhle priority, co vy máte, kdy přidáte Evropské unii, přidáte sami sobě, přidáte nepřizpůsobivým, ale uberete zdravotně postiženým, poškodíte děti, poškodíte seniory... No s tím my opravdu v SPD nesouhlasíme! Takže my další návrh, který tady určitě budeme navrhovat a představí to naši poslanci a chceme, aby to bylo zařazeno na program této schůze, předřazeno tak, abychom to tady už konečně projednali, tak je návrh SPD na zvýšení příspěvku na péči pro zdravotně postižené.
Další návrh, který určitě jako naši prioritu budeme navrhovat, je ukončení zneužívání sociálních dávek nepřizpůsobivými. Dostanu se k tomu za chvíli ještě šířeji, protože tady dochází opravdu k neuvěřitelné situaci, kdy se na mě obrátili jako na předsedu petičního výboru, včera mi přišel dopis - a můžu to už říct, protože už to bylo včera dokonce v médiích, aniž jsem o tom věděl, byl to hlavní článek na serveru iDNES mimochodem. Přišla mně petice v podstatě zoufalých občanů - v dobrém slova smyslu, tím nemyslím, že jsou zoufalí, že by byli něco špatného, ale zoufale se občané obracejí formou petice na Parlament, na Sněmovnu, že - a týká se to města Bílina v Ústeckém kraji, kde mají problém s těmi nepřizpůsobivými - cituji - tady organizátorka petice Jiřina Malá píše: "Je tady nepořádek, lidé se bojí i přes den vycházet ze svých domů. Chceme už, aby se něco změnilo." Občané, slušní lidé píšou, že se bojí v České republice vycházet ze svých domů. A zajímavé na celé té věci je - a tady bych tedy navrhl první bod a už bych ho i pojmenoval, že navrhuji diskusi nad návrhem zákona SPD o ukončení zneužívání dávek nepřizpůsobivými. To je jeden bod. Potom samozřejmě přijde ještě náš poslanec, který navrhne předřazení toho zákona jako takového, to bude ještě jiný bod. Ale já chci, aby se tady navrhl bod - a pojďme ho navrhnout jako první bod na schůzi této Poslanecké sněmovny - Diskuse nad zákonem od SPD na ukončení zneužívání dávek nepřizpůsobivými. - A problém je, že tady došlo k takové neuvěřitelné situaci, musím říct. Nebo víte co, já bych řekl, ten bod navrhněme jinak, já bych ho pojmenoval jinak. Protože ten zákon předřadit navrhne naše poslankyně Šafránková, která je autorem toho zákona za nás, ale pojďme diskutovat nad tím problémem. Takže já bych to pojmenoval: Diskuse o neúnosné situaci s nepřizpůsobivými v městech a obcích České republiky. Takže poprosím, paní předsedkyně, já to tedy znovu formuluji: Diskuse o neúnosné situaci s nepřizpůsobivými v městech a obcích České republiky - vláda nekoná. Takhle bych to pojmenoval. Vláda nekoná. Vláda situaci neřeší. Takhle bych to pojmenoval. Prosím vás, ne vláda nekoná, ale vláda situaci neřeší, vás poprosím, protože tady je potřeba zdůraznit, aby i vy jako předsedající z vládní koalice, jestli tady budete, jste si to zopakovali, až to budete číst, až o tom budeme hlasovat, abyste si to řekli sami sobě, uvědomili jste si to, že opravdu nekonáte.
Děkuji. Já to klidně řeknu pomalu. Takže: Diskuse o neúnosné situaci s nepřizpůsobivými v městech a obcích České republiky - vláda situaci odmítá řešit... Pomlčka - vláda situaci odmítá řešit (opakuje).
Vážené dámy a pánové, abych to přeložil pro občany, aby tomu každý rozuměl. Takže nová vláda hnutí STAN, ODS, KDU-ČSL, TOP 09 a Pirátů zamítla zamrazení platů politiků na pět let. Následně tato vláda zamítla zamrazení (platů) politiků na čtyři roky a prohlasovali si na cíl zamrazení platů politiků na čtyři roky a následně si sami na sílu prohlasovali zamrazení platů politiků na necelý rok. Takže my jsme to samozřejmě podpořili, protože něco je víc než nic, ale je potřeba si jasně říct, jak si představuje nová vládní koalice změnu, jak si představují ten nový čerstvý vítr.
A teď to dám, krátce řečeno, do kontrastu s tím, že Petr Fiala jako premiér sliboval, že do posledního týdne v prosinci neboli teď je to čtrnáct dní zpátky představí plán občanům, že představí plán na vyřešení zdražování energií v České republice. Plán vláda nepředstavila žádný. Žádný systémový plán vláda nepředstavila. To znamená, pro občany plán není, tam není plán žádný, ani pro většinu občanů žádná pomoc ohledně zdražování energií taky není ze strany vlády, ale sama vláda, sami politici vládní si prohlasovali, že místo zamrazení platů na čtyři roky nebo pět let, tady byly dva návrhy, si tady zamrazili platy na několik měsíců.
Ano, i díky hlasům SPD, protože naše pozměňovací návrhy, náš pozměňovací návrh na čtyři roky jste zamítli. Takže to je to, o čem se tady hlasovalo. Já to tady zdůrazňuji, protože jsem viděl v médiích některých takové zavádějící vyjádření vládních politiků, že jsou pro zamrazení platů politiků. No, realita je tahle, kterou tady říkám, aby to bylo jasné, aby to bylo každému zřejmé, co se tady teď prohlasovalo. Je to ostuda vůči lidem, je to plivnutí do tváře lidem, kterým se zdražují energie. Pro ně řešení nemáte, ale sami sosáte plnými doušky.
Teď tady za mnou na moji otázku, co jste dělali do roku 1989, někdo z ministrů řekl v reakci na to, že Jaroslav Bašta byl ve vězení a signoval Chartu 77, že tahal kačera. Teď nevím, myslím, že to řekl pan Lipavský - ministr zahraničí. No tak to je opravdu velmi neadekvátní reakce a je ostudou. Jestli jste to řekl vy, nebo to řekl pan Válek, tady to bylo, z tohohle toho místa (ukazuje levou rukou do vládní lavice), tak je to ostudou, jestli takový člověk je vůbec ministrem, místo abyste se choval pokorně vůči takovým lidem.
Co se týče vládního prohlášení, tak pochopitelně když jsme u té vlády, mohli bychom rozebírat historii členů některých stran vládní koalice. A nebylo by to hezké povídání. Ale nebudu zatěžovat ani vás, dámy a pánové, ani televizní diváky a občany fakty, která jsou veřejně známá a dohledatelná. Podebatovat o podezřelých penězovodech z Kypru a odjinud pro hnutí STAN budeme mít alespoň zčásti zítra.
Vážené dámy a pánové, k tomu, abych mohl deklarovat důvěru, musí být ten člověk důvěryhodný. Tématem dneška je covid. Před volbami se všichni zástupci současné vládní koalice v debatách dušovali, že jsou proti zavedení nouzového stavu. V momentě, kdy přebrali vládu, nouzový stav nechali běžet dál. Noví vládní politici také před volbami lidem slibovali, že budou proti povinnému covid očkování. Po volbách ale občany obelhali a svůj slib nedodrželi.
V této souvislosti připomenu slova pana poslance Vlastimila Válka z TOP 09, dnes už je nový ministr zdravotnictví, tady pan ministr sedí za mnou (ukazuje do vládní lavice), který během debaty o covidovém očkování vloni ve Sněmovně uvedl, cituji: "V té vyhlášce je velmi správné, že to očkování je nepovinné. Kdyby bylo povinné, tak budu první, který se tady připoutá od pasu nahoru nahý před tady tu Sněmovnu a nepustí se ministra." Pane ministře Válku, vy jste si, jak vidím, nesundal ani košili. Ale ani to vidět nechci, takže v pořádku. Natož, abyste jako ministr cokoli udělal proti povinnému očkování. Že se vy a vaše vláda nestydíte takhle obelhat lidi. Pan ministr se tváří, že mě neslyší, přitom je metr za mnou. Pasáž vyhlášky o povinném covid očkování odmítáte zrušit. Navzdory předvolebním slibům jste vy ani vláda neudělali nic pro obnovení protiústavně obnovených svobod občanů této země a proti rostoucí diskriminaci.
Tady bych rád poděkoval tisícům občanů, kteří reagovali minulý týden v pondělí na výzvu hnutí SPD. My jsme zveřejnili na našich stránkách www.spd.cz vzor pro občany, vzor dopisu. Je to podání ústavní stížnosti a je to žádost na ombudsmana. A pan ombudsman, já jsem s ním minulý týden v pondělí hovořil, řekl, že když dostane hodně stížností, tak že by zvážil podání ústavní žaloby na zrušení pasáže vyhlášky o povinném covid očkování. No a já jsem rád, že pan ombudsman už ve středu řekl v médiích, že jenom za středu mu přišlo na základě naší výzvy tisíc dopisů od občanů, a když jsem četl teď jeho aktuální rozhovor, tak jenom za minulý týden dostal na základě výzvy SPD pět tisíc - pět tisíc - dopisů od občanů, kteří žádají, aby ombudsman podal tu ústavní stížnost na zrušení pasáže o povinném covid očkování.
Takže jsem chtěl poděkovat jak panu ombudsmanovi, tak hlavně občanům, kteří tu výzvu využili, protože SPD je tady jediná strana ve Sněmovně, která aktivně bojuje proti povinnému covid očkování. Jak známo, my nemáme nic proti očkování. Kdo se chce nechat očkovat... Mluvíme o covid očkování, nemluvíme o tetanu, TBC a dalších, to je v pořádku, to jsou prozkoušené vakcíny desítky let. Ale chtěl jsem říct, že tady my jsme v tomhle tom byli aktivní. A pan ombudsman řekl, že tu ústavní stížnost už podal. Takže to je konkrétní výsledek práce SPD. My jsme tady sbírali podpisy ve Sněmovně, ale musí být 25 poslanců na podání ústavní stížnosti, na zrušení pasáže vyhlášky o povinném covid očkování. Nás v SPD je pouze 20 poslanců. A žádná z jiných stran nám těch pět poslanců nedodala. Takže všichni tady podporují to covid očkování.
Ano, u hnutí ANO mě to nepřekvapuje, protože sami tu vyhlášku vytvořili. Těm to nezazlívám. Ale ti, co tady slibovali, například pan ministr Válek, který před volbami sliboval, že bude proti povinnému covid očkování, a teď lavíruje a nechce tu pasáž té vyhlášky zrušit. Tak to je samozřejmě podvod na voliče. A to skutek utekl.
Doufám, že Ústavní soud rozhodne, protože to, že absurdně chcete očkovat, je to tedy i vina hnutí ANO, ale i současné vlády, například dobrovolné hasiče, tak to si myslím, že už je úplný vrchol. A samozřejmě se to týká i dalších profesních skupin. Jsou tam policisté a další. 
Nový ministr vnitra Vít Rakušan z hnutí STAN si ještě předtím, než se stal ministrem, ještě jako řadový poslanec těsně před jmenováním ministrem pozval do své sněmovní kanceláře na podivnou schůzku policejního prezidenta Jana Švejdara, který po rozhovoru mezi čtyřma očima oznámil odchod z funkce. Vít Rakušan vyštval policejního prezidenta, který odmítl stát se loutkou v jeho rukou.
A stejně tak dnes roste tlak na policisty, kteří se odvážili čelit covidové očkovací propagandě. Ano, to je cíl vlády. Povinné očkování policistů a jiných zdravých lidí, kterým v drtivé většině od respiračních chorob absolutně nic nehrozí, je jen testem poslušnosti. A ti, co se odmítají podvolit, musí odejít, aby zůstali jen ti, co budou plnit dané úkoly bez ohledu na zákona právo.
A já bych tady chtěl vyzvat prvního vicepremiéra a ministra vnitra Víta Rakušana, ať vysvětlí, o čem se bavil na té schůzce mezi čtyřma očima v Poslanecké sněmovně předtím, než byl ještě jmenován ministrem. Tohle udělat kdokoliv jiný, tak jsou tady demonstrace, je tady plný Václavák, média každý den o tom píšou, protože takovéhle politické ovlivňování policie, protože nic jiného jako to podezření na to politické ovlivňování policie je tady přece zcela evidentní, a Vít Rakušan odmítá říct - nejenom, že odmítá říct, ale o tom se budeme bavit zítra, o tom, že nejsou jasní koncoví majitelé těch jeho sponzorů z daňových rájů na Kypru a z firem, které mají matky v daňových rájích na Kypru, to rozebereme zítra, taky to odmítá vysvětlit, ale hlavně odmítá vysvětlit, proč si ještě jako řadový poslanec pozval na kobereček soukromě policejního prezidenta těsně před jeho jmenováním do funkce ministra a co tam řešili, na co se ho ptal a na základě toho pan policejní prezident Jan Švejnar (Švejdar) řekl, že bude odcházet.
Ano, jsou tady různé domněnky, že například chtěl ovlivnit vyšetřování Andreje Babiše. To jsou domněnky, jsem slyšel, já nevím, jo, anebo, že chtějí ovlivňovat různé trestní kauzy a podobně a pan Jan Švejdar nechtěl jít na ruku na nové vládě. Já nevím, proto se na to ptáme. Já jenom říkám, co jsem slyšel od lidí. A bylo by dobré jasně vysvětlit, jenže by to vysvětlíte, ale vy jste si ho pozval mezi čtyřma očima ještě jako poslanec. Takže tvrzení proti tvrzení. Takže tady samozřejmě je to problém a podle mě je to až na úrovni udělat tady vyšetřovací komisi, protože tohle přece není normální a protože vy spoléháte na to, že mnoho mainstreamových médií - ne všechna - vám to na ruku, tak si myslíte, že to všechno projde. Vždyť to je šílené, jak by se chováte. No a třeba jste tam řešil něco normálního, to jako nevím, ale právě proto, že to nevíme, tak se na to ptáme, co to má znamenat. Protože kdyby to udělal kdokoliv jiný z nás, tak ho budete málem věšet, věšet tady z okna Sněmovny. A média to samé.
Takže tato vláda, pod pojďme dál, tato vláda ještě před hlasováním o důvěře udělala maximum pro to, aby dokázala, že je hrozbou pro naši společnost. Pan premiér Fiala v předvolebních debatách říkal stále dokola, že Green Deal EU, to je to, co odsouhlasil minulý premiér Babiš, a nijak se ke Green Dealu nehlásil. Pan premiér Fiala jakoby se k němu nehlásil, aby mu to neubralo preference. Ano, odsouhlasil to Andrej Babiš a je tím pádem spoluzodpovědný za zdražování energií v České republice. Když se ale podíváme do Programového prohlášení nové Fialovy vlády, tak se tam uvádí, že Green Deal je pro tuto vládu nikoliv hrozba, ale příležitost.
Premiér Petr Fiala (a) tato vláda tedy přímo podporuje Green Deal a tím i zdražování energií našim občanům a firmám. To je pro SPD nepřijatelné. To je ta servilita vůči tomu Bruselu. A tady bych upozornil, že energetická politika je stále ještě, je stále ještě v pravomoci národních vlád, takže se vůbec nemůžete vymlouvat na Brusel. Když byste chtěli odstoupit, tak můžete. Takže vy jste plně odpovědni za zdražování energií v České republice, proto taky my od první vteřiny, co jste deklarovali, že máte stoosmičkovou většinu ve Sněmovně, žádáme po vás řešení toho zdražování a vyřešení.
Dodám, že dnešní premiér Petr Fiala se už loni v květnu na svém Facebooku ke Green Dealu přihlásil slovy, že - cituji - Green Deal je realita, nemá smysl nad tím spekulovat, pojďme ho využít. No, tak teď vidíme to vaše využití směrem ke zdražování energií. Je to otřes. S těmito slovy já prostě nemůžu souhlasit, s těmito slovy Petra Fialy. Já rozumím pragmatismu, tedy to, že když tu je zlo a jde využít ve prospěch českých firem či občanů, pojďme ho využít. Jenže máme tu i morální i etický rozměr. Se zlem se má v prvé řadě bojovat. Zlu se má odporovat, nikoliv se s ním smířit, neřkuli na něm parazitovat.
Ano, byli tu lidé, kteří třeba po okupaci Československa nacisty uvažovali Fialovsky a řekli - třetí říše je realita, nemá smysl spekulovat, jak by to bylo jinak, teď pojďme využít příležitost, které nám dává. Ale to přeci není podle mého názoru ta správná cesta. Brusel a jeho snahy likvidovat jak naši svrchovanost, tak naši ekonomiku, energetiku, potravinovou bezpečnost, ale také třeba i kulturu, nejsou a nemůžou být dobrou příležitostí. Ale chápu, že pro ty, kdo naplňují definici vlastizrady, to je příležitost, jak z toho těžit.
Ale pro nás, pro občany České republiky věrné odkazu prezidenta Masaryka, českých legionářů, odbojářů, odkazu tisíců obětí boje za naši samostatnost to je příležitost bojovat a odporovat zlu. Nikdy nemůžeme a nebudeme kolaborovat s kolaboranty. Nikdy nezradíme zájmy naší země, našich národů a našich občanů.
A nyní se pojďme podrobněji podívat na vládní prohlášení. Za prvé, kapitola zdravotnictví. Píšete tady větu - cituji, je to jedna věta - zahájíme diskusi o potřeby a vhodnosti cenové konkurence zdravotních pojišťoven. No a v pátek mi volal redaktor Mladé fronty DNES, který na mně chtěl stanovisko, co si o tom myslím, protože kontaktoval pana ministra Válka a dostalo se mu vysvětlení od pana ministra, že tato věta znamená, že vláda chce zavádět nové standardy zdravotní péče v tom smyslu a hrozí tady, že chudší lidé budou mít horší standard než bohatší lidé.
No, to je přece šílené. To SPD absolutně odmítá. Takže to znamená, že lidé by si měli připlácet za kvalitnější péči? Ano, já nemám problém s tím i v SPD, když si někdo chce připlatit za nadstandardní pokoj, za měkčí toaletní papír, například, berte to jako takový srozumitelný příklad, ale my trváme na tom SPD, že pro všechny občany, (kteří?) jsou součástí systému veřejného zdravotního pojištění, musí mít ti občané nárok na tu nejlepší možnou péči dostupnou v daném místě a čase, možnou péči v daném místě a čase.
Ale vy podle toho, co jsem slyšel, tak vy chcete selektovat chudší občany a bohatší v přístupu ke zdravotní péči. A tady bych opravdu chtěl, aby pan ministr Válek - a těch dotazů tady budu mít víc - toto vysvětlil na mikrofon, aby řekl, že nebude snižovat standard zdravotní péče a že naopak, že ten základní standard zdravotní péče - no základní, aby lidé měli tu nejlepší možnou zdravotní péči v daném místě a čase, tak že to dodrží, že to bude zachovávat. Protože to, co jsem slyšel v pátek, to je otřesné. To je to je šílené vládní prohlášení. Proto to tady opakuji. Opakuji to ještě třikrát tady. A pane ministře, já vás vyzývám, abyste na mikrofon dementoval nebo respektive vy jste to prý, to z vašeho (nesroz.) nebo vy jste to prý osobně tam říkal v pátek na otázku Mladé fronty DNES, tak mi řekněte, tak tohle je potřeba odmítnout.
A my to tady chceme slyšet a myslím, že to chtějí slyšet i občané. Protože to, co - já vám, že jste TOP 09 a že TOP 09 je strana pro bohaté lidi, to víme, vy se za to nestydíte a máte cca 5 % voličů, ale vždyť 95 % voličů a notabene ani vaši vládu, vaši vládu nevolila většina občanů České republiky, když započtete i propadlé hlasy, tak vás volila menšina občanů, kteří se zúčastnili voleb. Přeci to nemůžete udělat, abyste upravili, zaváděli různé standardy zdravotní péče na základě toho, jestli jsou lidé chudší či bohatší. Takže toto je potřeba tady vyjasnit.
Takže to je opravdu tedy první bod, proti kterému SPD se důrazně staví, a my budeme vždycky bojovat za to, aby všichni občané České republiky, když jsou součástí systému veřejného zdravotního pojištění, tak aby měli tu nejlepší možnou péči v daném místě a čase. Já bych spíš od vás očekával jinou věc, že tam třeba, že třeba budete usilovat o to jako vláda, aby byla více dostupná zdravotní péče, například stomatologická. Vždyť zubaři, ti pro mnoho lidí nejsou dostupní. 
A mluvíme samozřejmě minimálně o té finanční rovině. Podívejte se lidem do úst. Já chodím neustále po různých kampaních. Teď je to samozřejmě omezeno z důvodu opatření. Ale vždyť často lidé, kteří jsou například nižší střední třída, nemají ani na zuby. Chybí jim zuby, protože na to nemají peníze. Byť ty vaše dosavadní vlády včetně vlád ODS tady vsugerovali lidem úplně lživou myšlenku, že zuby nejsou součástí lidského těla. Vždyť to není pravda.
Víte, jak se pozná vyspělá země? Říkal mi to můj již zesnulý tatínek. No, tatínek byl z Japonska, jak víte. Tak říkal - cestoval celý život pracovně po světě - že vyspělou zemi a dobrou životní úroveň poznáte podle toho, když se lidem podíváte do úst, na zuby, když s nimi mluvíte. Podle toho poznáte skutečně vyspělou zemi, že mají na to mít hezké zuby. To u nás rozhodně takto není. Takže to tam úplně chybí tyhle věci ve vašem vládním prohlášení. Dokonce jsou tam věci, které jsou absolutně pro nás nepřijatelné.
Pojďme k dalšímu bodu - ceny tepla. Vy tam píšete větu. Přechod teplárenství k nízkoemisním zdrojům připravíme tak, aby se skokově nezvýšily ceny. Takže to přeloženo znamená, že vláda bude pracovat na změnách, které přinesou zvýšení cen tepla, jen se bude snažit, aby růst cen byl plynulý, ne skokový. Takže vy místo toho abyste jasně deklarovali váš cíl za čtyři roky, cíl, že prostě budete bojovat proti zdražování, vy v podstatě tady uznáváte, že ne skokově, ale postupně se s tím smiřujete a budete pracovat na takových změnách. No, to prostě také je pro nás nepřijatelné. To je tak všechno i s tou politikou, jak jsem říkal, z té Evropské unie.
Další věc - daňové úniky. Vy deklarujete, několikrát dokonce, že budete bojovat s daňovými úniky, s praxí, kdy české firmy daní v daňových rájích. Ale vždyť váš koaliční partner, pane premiére, a váš první vicepremiér, přece inkasuje peníze jako sponzoring z daňových rájů na Kypru. Nebo z firem, jejichž majitelé jsou registrováni v daňových rájích na Kypru a mají neprůhledné vlastníky.
Já už jsem vás vyzýval, tuším minulý nebo předminulý týden, abyste vyzval, pane premiére, tady vicepremiéra a předsedu STAN Víta Rakušana, ať vysvětlí finanční toky a vy mlčíte. Vy se ho neodvažujete zeptat, aby se vám nerozpadla koalice. Ale to je přece hrozný. Vždyť vy jste tady uplynulé roky říkal, jaký budete čerstvý vítr, jaká bude změna. Vždyť přímo váš kolega, který sedí po pravici, je sponzorován z daňových rájů na Kypru. Dokonce to uznal teď váš kandidát na ministra průmyslu Věslav Michalik. Tak proč to tady píšete do programového prohlášení? To je lež úplně flagrantní. Takže to je v přímém rozporu se zájmy sponzorů hnutí STAN.
V jiné části píšete, že odstřihnete firmy z daňových rájů, prosadíte pravidla transparentního doložení skutečných majitelů. Tak proč to nežádáte na Vítovi Rakušanovi? Takže to je absolutně nedůvěryhodné, to vaše vládní prohlášení. To je normálně absolutně nedůvěryhodné. To jsem tady ještě nezažil normálně. Zažil jsem prostě neuskutečněné sliby, ale že přímo ta situace tady nastává a vy se k tomu neumíte postavit, tak to je přece neuvěřitelná situace.
Pojďme dál. Dále píšete, že do vedoucích pozic vyberete důvěryhodné, kompetentní, osobnosti. Takže to je třeba ministr zahraničí pan Lipavský? To jsou političtí náměstci za Piráty? Vy jste rozšířili počty trafik hlavně neúspěšným poslancům z Pirátské strany. Dokonce neúspěšní poslanci - jenom abych to řekl tady divákům - dokonce i voliči Pirátů už nechtěli tyto poslance, kteří tady byli čtyři roky, už je nechtěli ve Sněmovně. Takže už jim nedali mandát ani jejich voliči. Samozřejmě my bychom je nevolili jako SPD, ale jejich voliči.
Přestože jsou neúspěšní a ztratili důvěru i svých vlastních voličů - úplně flagrantním příkladem je tady pan Lipavský, ministr zahraničí, který neuspěl ve volbách, takže ani jeho voliči už ho nechtěli a radši si vybrali kandidáty za STAN v rámci té kandidátky - tak vy vlastně tady píšete, že chcete do vedoucích pozic důvěryhodné osobnosti, ale vždyť tady úplně jasně nemají důvěru ani vašich voličů ty lidi. To nemluvím o dalších x náměstcích. Piráti, kteří propadli ve volbách, tak vy je tady dáváte jako trafiky na takzvané politické náměstky. Vždyť politický náměstek je trafika sama o sobě.
Pojďme dál. Kapitola Životní prostředí. Tak tady opravdu nestačím zírat. Vy jste úplně vynechali problematiku polského dolu Turów, který sužuje v Libereckém kraji naše občany na hranici s Polskem - tam přichází o vodu, mají tam problémy - takže to řešit nechcete. Místo toho jste do programového prohlášení dali větu, že budete vybírat českého národního ptáka ve spolupráci s Českou společností ornitologickou. Takže to jsou vaše priority?
Takže vy budete vybírat národního ptáka. Já jsem se chtěl zeptat, co to má znamenat, jakým způsobem nebo co to bude, když jste proti referendu, ale hlavně ta priorita. To znamená řešení problémů občanů v kapitole tady Životní prostředí Turów ne, ale národní pták ano. To je přece neuvěřitelné. (Potlesk poslanců SPD.) Ani se nedivím, že se distancoval od této vlády i hejtman Půta za Liberecký kraj, který je jinak za starosty. Řekl, že to není jeho vláda. Pochopitelně co má říct, když je hejtmanem za Liberecký kraj a vidí tuhle blamáž.
Pojďme tady další. To je tedy neuvěřitelná věta. Je to tady kapitola Digitalizace a píšete, cituji: "Poskytneme součinnost s Evropskou unií při řešení sociálních sítí. Takže máte na mysli, že chcete ještě větší cenzuru a špehování lidí na internetu? Já bych chtěl požádat, abyste vysvětlili tuhle větu. Také se ptám, proč chce česká vláda řešit profily českých občanů s Bruselem. Co to má znamenat? Takže profily českých občanů na sociálních sítích vy chcete řešit s cizinou, s Bruselem? No, to si snad děláte úplnou... no, to není legrace, to je šílený. Proto mluvím o té vlastizradě v tom širokém slova smyslu.
Takže tohle bych chtěl požádat příslušného ministra - což je asi pan Bartoš digitalizace, protože vždycky mluvil o digitalizaci a Piráti tady v minulém volebním období nic pořádného nenavrhli a nic neprosadili. Takže jenom tady říkám, že skutek utek, ale asi to má na starosti, což je úplně otřesný. Protože, že chcete řešit samozřejmě - ona ta věta je tady delší - při řešení algoritmicky řízených platforem a sociálních sítí. Takže to jsou sociální sítě, o kterých mluvím, ta omezení.
Pojďme dál. Říkáte, že vláda chce jít cestou reformy výdajů státu a efektivního nakládání s penězi. No, to je samozřejmě na první pohled věta, která je v pořádku, proti té nic nemáme. Ale vy už jste ji začali naplňovat a to je tedy zase síla. Protože vy jste začali naplňovat tu větu tak, že vláda - koalice Spolu, Pirátů a STAN - místo aby provedla miliardové škrty zbytných výdajů ve státním rozpočtu například tím, že škrtne miliardy na solární barony - tam jde cca 40 miliard ročně - na politické neziskovky, místo abyste ukončili zneužívání dávek nepřizpůsobivým a tak dále, tak jste okradli o již slíbené peníze od 1. 1. hasiče, policisty, vojáky, pracovníky v sociálních službách, učitele a další potřebné profese. Například také pracovníky úřadů práce, kterým jste zároveň naložili mnohem víc práce teď v rámci řešení doplatku na bydlení, okamžité pomoci a tak dále. Ale k tomu se ještě dostanu.
Navíc toto své rozhodnutí jste vůbec nekonzultovali s tripartitou, zatímco ve vládním prohlášení uvádíte, že budete konzultovat s tripartitou. No, to je neuvěřitelný. Už se proti vám bouří i tyhle organizace, protože lžete od první vteřiny. Takže vzhledem k rostoucí inflaci je to výsměch těm hasičům a všem potřebných profesím, které potřebujeme. Protože to, co vy děláte, zároveň znamená vzhledem k té inflaci pokles jejich platů, je to pokles. 
Vy jste způsobili pokles platů hasičů a dalších těchto potřebných profesí, typu vojáků, policistů a tak dále. A SPD stojí za těmito profesemi, my je podporujeme dlouhodobě. A mnozí z nich to samozřejmě ví a děkuji jim za podporu.
A v rozporu s tím, nebo naopak, takže hasičům jste ubrali a dalším potřebným profesím, které jsem jmenoval, ale jsou to i například lidé, kteří pracují na finančních úřadech, hygienických stanicích a tak dále, takže těmto všem jste ubrali a zároveň jste předvedli, jakým způsobem si to představujete tu větu ve vládním prohlášení reforma výdajů státu a efektivní nakládání s penězi. Zvýšili jste počty ministrů z patnácti na osmnáct, takže se tady nemůžou vejít, to jsem nikdy neviděl, že ministři musí sedět ve dvou řadách, protože se do jedné řady nevejdete. Tolik už jste rozdali těch trafik, že je to pětikoalice a trafik bylo málo. Takže tady pan ministr pro legislativu pan Šalomoun musí sedět v druhé řadě, protože už se mezi vás nevejde. Takže jste to ještě odstrčili neadekvátně, vašeho kolegu.
A zároveň kvůli těmto třem ministrům, kteří vznikli navíc, to jsou ti ministři bez portfeje, takoví ti, co jsou na Úřadu vlády, jo, abyste mohli být u korýtek všichni, tak nabíráte nově pro tyto tři nově vzniklé ministerské posty 74 nových pracovníků, aby měli servis, za 43 milionů korun. Takže hasičům jste ubrali, sami jste si přibrali desítky milionů, a to nemluvím o tom, že náklad na ty tři ministry je stamilionový, protože mají auto s majáčkem, sekretariáty a tak dále a tak dále. Řidiče mají a tak dále.
Takže my samozřejmě jako SPD prosazujeme zvyšování všech platů včetně soukromé sféry například zvýšením odečitatelné položky na děti. Protože samozřejmě z hlediska důchodové reformy, kterou tady pořád slibujete jak předešlá, tak současná vláda, žádnou jste pořádnou reformu nikdy nepředložili, vy to vždycky nazvete reformou, a ona to žádná reforma není. To je zase takové... se snažíte vždycky tady ohloupnout prostě méně informované lidi, ale my se ohloupnout nenecháme, tak mimochodem by to zvýšení odečitatelných položek na děti by přispělo i aspoň k nějaké motivaci pracujícím občanům ke zvýšení porodnosti, abychom mohli v střednědobém horizontu udržet financování důchodového systému. Takže to byste měli dvě mouchy jednou ranou.
Takže my neříkáme zvyšovat platy jen tak, ale zároveň jenom zdůrazňuji, jsem navrhl, i kde uspořit, kde jsou ty zbytné výdaje. No jenže vy těm solárním baronům nechcete brát, vždyť jsme to viděli tady v červnu, když se hlasovalo vloni. My jsme ponížili o něco platby solárním baronům a prošlo to díky hlasům SPD a hnutí ANO. Naopak tady pan Jurečka a další lobbovali za solární barony tady. A nic už se nedivíme, že hnutí STAN a podobně kamarádilo a budou (?) za solární barony, vždyť pan Věslav Michalik přiznal, že podniká v solárním byznysu, sponzor hnutí STAN. Takže to už víme, kde jsme a proč. Ale je to proti zájmům lidí. A je to projekt Evropské unie hlavně, proto vy to nechcete zrušit, proto na to nechcete sáhnout, ale platí si to tady zoufale lidé. Lidi jste obrali o peníze. Takže jsem tady řekl i konkrétní návody, kde na to vzít.
Další je... tady - zamrazení platů politiků. No tak znovu si zopakujme, že kvůli vám, kvůli vaší vládě se od 1. ledna zvýšily o 6 % platy politiků. Skoro všichni politici tady, co tady sedí, mají teď zvýšené platy o 6 % kvůli vaší vládě. Jelikož tady vláda Petra Fialy na konci loňského roku ve Sněmovně nepodpořila projednání návrhu SPD na zamrazení platů politiků na celé volební období. Bylo to tady v systému, mohli jsme to projednat, podali jsme to v tzv. devadesátce, aby to šlo projednat rychle, vy jste prostě neměli zájem tu schůzi tady udělat. Proto se od 1. 1. teď jsou zvýšené platy politiků o 6 %. A opožděně, s křížkem po funuse jste tady přišli s tím, že budete zamrazovat na pár měsíců, do konce letošního roku, jedenáct měsíců. Ano, SPD to podpořilo samozřejmě, ale zároveň jste včera nám zamítli náš návrh na zamrazení platů politiků na čtyři roky, na celé volební období. To je vaše skutečná tvář. Sami jste si přidali, přidali jste si neskutečně míst a peněz a všeho možného a servisu a ministrů a jak už jsem říkal včera, tak jste vytvořili i pro Piráty jedno místo místopředsedy Sněmovny navíc a 20 milionů korun na volební období, přesto, že Piráti mají pouhé čtyři poslance, ale pro lidi už vám peníze nezbývají.
Tady bych ještě, když mluvím o Pirátech, zmínil ten podvod na voliče Pirátů, co předvedl jejich předseda Ivan Bartoš, když oni mají jasně napsáno, že mají zakázáno kumulovat funkce, že nemůžou mít souběh funkce poslance a ministra, ale najednou to když jste ve vládě, tak to neplatí pro pana Bartoše. No proč? Protože ví, že jsou pátým kolem od vozu ve vládě a že nejsou čtyři poslanci potřeba, když mají 108. Takže ví, že by šel jako první, až přijde nějaká krize ve vládě, protože to ostatní na ně svedou logicky, za to můžou Piráti. No a ocitl by se bez práce. Protože kdyby neměl poslanecký mandát, tak samozřejmě by si musel jít hledat normální práci jako každý člověk. Proto kumuluje, aby měl jistotu. Když se mu nepovede ministr, tak aby zůstal aspoň poslancem. To je přeci ten skutečný důvod. Je to úplně proti tomu, co slibovali Piráti. Prostě normální trafikant, nic víc, jo? Také se nedivím, že vzniklo to pnutí v té Pirátské straně ohledně toho. A že jste definitivně ztratili ten kredit strany, která by snad přinášela nějaký nový vítr.
Takže co se týče toho zamrazení platů politiků, pro nás je všeobecně nepřijatelné, aby si o svých platech rozhodovali politici sami. Podle našeho názoru je potřeba najít jiný model, než když se platy politiků odvíjí od pouhého koeficientu násobku průměrné mzdy v nepodnikatelské sféře. Pojďme dál. Zahraniční politika. SPD odmítá nepřátelské, hloupé a arogantní výroky předsedkyně Sněmovny Markéty Pekarové Adamové z TOP 09 o tom, že Maďaři mají v nadcházejících parlamentních volbách vyhnat premiéra Orbána. Ty volby jsou v Maďarsku letos. Pokračují tak kroky nové Fialovy vlády na rozvrat spolupráce ve středoevropské regionu v rámci V4 a snaha o posun naší republiky zcela do područí Bruselu a Berlína.
Vyjádření paní Pekarové Adamové navazuje na výroky nového ministra pro Evropské záležitosti Mikuláše Beka za hnutí STAN, který řekl, že Maďarská republika bude stát na straně Bruselu proti Polsku a Maďarsku. Ministrovi Bekovi vadí, že polský soud rozhodl, že polské zákony jsou nadřazené nad legislativou EU. Podle Beka rozhodnutí polského soudu prý destabilizuje středoevropský region a Česká republika by prý měla uzavřít užší spojenectví s Německem. Je tady zřejmé, že s touto vládou bude pokračovat naprostá bezvýznamnost české zahraniční politiky. A nová vláda směřuje k tomu, že už nebude potřeba český ministr zahraničí, ale bude stačit český velvyslanec v Německu jako za protektorátu.
Podle názoru SPD jsou přeci vztahy k nejbližším sousedům jako je V4 zásadní. Standardní zahraniční politika suverénní země má mít tři pilíře: za prvé nejbližší země a spojenci, za druhé velmoci a za třetí země, kde máme nějaký ekonomický zájem. Tento princip se teď rozpadá a to je špatně. Možná ani pan nový ministr Lipavský ani neví, že jsou to základní principy zahraniční politiky, protože s tím neměl dosud žádné zkušenosti. Ale musím tady hlavně říci, že včera jsme tady přeci chtěli dát příležitost na schůzi Sněmovny paní předsedkyni Pekarové Adamové, aby vysvětlila ty své výroky. A musím říct, omlouvám se za to slovo, ale vaše vládní koalice to srabácky odmítla. Vy jste zamítli náš návrh bodu, kde jsme chtěli, a chtěli jsme dát prostor, aby paní předsedkyně Markéta Pekarová Adamová, předsedkyně Sněmovny z TOP 09, tak aby mohla třeba korigovat to vysvětlení - a ona to ani nechce korigovat, ale abychom to tady probrali. A vy jste to zamítli, že se bojíte. Bojíte se té diskuse, přeci jiný důvod není. Bojíte se o tom mluvit. To znamená na Twitteru hrdina, kde není odpor žádný, kde není diskuse, kde nemůže nikdo argumentovat, ale tady ve Sněmovně, kde argumentovat jsme připraveni, tak už, už najednou mluvit o tom nechcete. Nejste tou hrdinkou už najednou.
My máme v našem poslaneckém klubu odborníky na zahraniční politiku. Jiří Kobza vedl ambasádu v zahraničí, člen zahraničního výboru, Jaroslav Bašta byl ministrem, velvyslancem v několika zemích, velvyslancem České republiky. 
A oni byli připraveni na tu diskusi. Jaroslav Bašta byl velvyslancem v Rusku, na Ukrajině, v Kazachstánu, v dalších zemích. Jiří Kobza vedl jako charge d´affaire českou ambasádu v Iránu. Ale vy byste se jim nemohla postavit argumentačně, protože nic o té zahraniční politice nevíte, prostě plácnete něco proti našim sousedům. Jo? Ale to je ostuda tohleto, že to nechcete, nemáte odvahu to tady diskutovat. A stejně tak předpokládám, že i v další opoziční straně hnutí ANO by určitě nějací lidé se k tomu rádi vyjádřili. A vy jste nám to neumožnili.
Takže tuhletu politiku, kdy vy chcete rozvrátit tu spolupráci ve V4. Přitom my potřebujeme posilovat tu spolupráci, abychom mohli hájit svoje zájmy v té energetické politice, když budu konkrétní, ten důvod například. Tak tahleta vaše politika je přímo útok i na peněženky českých občanů.
Pojďme dál. Pan Farský. To je teď novinka. To byl ten, který tady hrál to divadlo na pana čistého. A ten předvedl, je to hnutí STAN. Je to jeden z nejvyšších představitelů hnutí STAN, předseda poslaneckého klubu hnutí STAN. Ten předvedl pohrdání voliči daným slovem opravdu flagrantní. Vicepremiér Fiala dneska říkal, dneska to říkal pan premiér, teď někam odešel... (Otáčí se za sebe.)
Já chci pokračovat. Prosím vás, z jakého důvodu jste vyhlásil pauzu? Vy jste mě přerušil o své vlastní vůli. Já jsem nechtěl pauzu, vy jste mě přerušil a pak jste mi odebral slovo. Počkejte, vy jste před chvíli vyhlásil pauzu, že tu nejsou ministři. Je to vaše vina. Takže vy jste přerušil moje vystoupení z toho důvodu, že vaši ministři tady nejsou, v rozporu s jednacím řádem Sněmovny. Tím pádem jste dal prostor na návrat ministrů a já jsem měl kontinuálně pokračovat ve svém vystoupení. Vy do toho vložíte nějaké hlasování. (Poslanci opozice tleskají na znamení souhlasu s řečníkem.) To je normálně nastupující totalita a diktatura, co vy předvádíte. To je přímé ohrožení demokracie.
Já vůbec nevím, jak na to reagovat. Protože vy mě přerušíte v rozporu s jednacím řádem. Vy mě nemáte co přerušovat. Vy mě nemáte co přerušovat, když mluvím, protože já jsem ani nemluvil vulgárně, mluvil jsem k věci. Ani jste mě dvakrát nenapomenul. Vy jste mě vůbec neměl přerušovat. Vy nemáte jediný důvod mě přerušovat, vy mě přímo nesmíte přerušit vůbec. Když jsme vás upozornili, že tady nejsou ministři, tak se měli navrátit ministři a já jsem měl kontinuálně pokračovat ve svém projevu. To je přece úplně neuvěřitelné, co se tady děje. Já vám říkám, že to je normálně protidemokratický puč, co se tady děje. (Potlesk poslanců opozice.) 
Já dávám námitku proti postupu předsedajícího, protože nás, co jsme v opozici, volilo cca dva milióny voličů a tímhletím způsobem úplně v rozporu se zákonem o jednacím řádu, v rozporu s demokracií, v rozporu s jakoukoliv demokratickou elementární kulturou tady prostě ohýbáte jednací řád, ohýbáte demokracii, ohýbáte práva a svobody nás, poslanců, co jsme tady zvoleni a občanů, které zastupujeme. To je přece úplně bezprecedentní útok na svobodu a demokracii, který tady předvádíte. (Potlesk zleva.)
Sám předsedající Skopeček, a to bych chtěl zdůraznit na mikrofon, sám místopředseda Skopeček řekl, že jednací den je do 21 hodin a řekl to na mikrofon, takže je to ve stenozáznamu. Já jsem tady vůbec neměl být přerušen a opravdu tristní na tom je, že tady jsem mluvil s panem premiérem Fialou, tady jsem ho vyzýval, ať zasáhne, protože to je ohrožení svobody a demokracie, a pan premiér řekl, že na to nechce reagovat, že se k tomu nechce vyjadřovat a že si to mám vyřídit tady s předsedajícím. Pane premiére, vy nejste chlap, který má odvahu a který chce bojovat za svobodu a demokracii! (Výkřiky a potlesk zleva.) Vy jste normální srab. Já jsem se vám to tady snažil říct. (Výkřiky z levé strany sálu, bušení do lavic, řečníka skoro není slyšet.) Vy, pane premiére, moc dobře víte, že to je špatně. Vy to moc dobře víte. Čtyři roky jsem vedle vás seděl (Předsedající řečníka napomíná.) - ne, já můžu oslovovat premiéra přímo. To znamená, vy moc dobře víte, že je to špatně. Já jsem čtyři roky vedle vás seděl, já to na vás vidím, že vám to není příjemný, měl jste vstát a jako chlap říct, aby se pokračovalo demokraticky v téhle Sněmovně. Vy jste mě opravdu zklamal.
Vážené dámy a pánové, já jsem dalek toho, abych reagoval na váženého pana poslance, jehož jméno vůbec neznám, takže to vezmu všeobecněji.
Připomeňme si tady dokola, že kvůli hlasům vládní pětikoalice jste zvýšili platy poslanců od 1. 1. 2022 o 6 %. To je vaše politika. My jsme vložili už v listopadu návrh zákona SPD na zamrazení platů politiků na celé volební období, když tedy mluvíte o platech, aby to bylo jasné, kdo co hájí. Vy jste náš návrh zákona záměrně neprojednali, mohli jste ho ve druhé polovině prosince projednat, byly na to lhůty, takže kvůli vám se záměrně zvýšily platy politiků. Vy jste si zvýšili platy politiků, my jsme byli proti, o 6 % od 1. 1. 2022. To je to, o čem je tady řeč. A když jste potom s křížkem po funuse přišli s tím, že SPD vytvořilo tlak, občané se rozčilují, tak jste přišli s návrhem na zamrazení platů pouze na necelý rok. No, nechcete se toho vzdát, ale my jsme tam vložili ten náš pozměňovací návrh, o kterém se tady tím pádem už v lednu hlasovalo, aby se zamrazily platy na celé čtyři roky.
Vždyť já se tady hlásím celou dobu. (Má vypnutý mikrofon.) Proč mi vypínáte mikrofon? Já mám námitku.
Jasně. Teď jsem ho zdůvodňoval.
Tak děkuji. Takže za prvé hlavními cíli námi předkládaného návrhu jsou: zvýšení adresnosti a oprávněnosti vyplácení příslušných sociálních dávek, za druhé minimalizace objemu neoprávněně vyplácených sociálních dávek, za třetí omezení okruhu příjemců těchto dávek pouze na osoby, které se dočasně ocitly v hmotné nouzi a snaží se z této situace vlastními silami aktivně dostat, a nebo na osoby, které objektivně nemohou mít vlastní příjmy z práce, což jsou především senioři a zdravotně postižení. (Hluk v jednacím sále přetrvává.) Dále cílem našeho návrhu je rovněž vnést do systému nepojistných sociálních dávek pravidla, řád a spravedlnost a omezit na naprosté minimum možnost jeho zneužívání, které je zejména zneužíváním veřejných prostředků, peněz daňových poplatníků a dále také snaha o ukončení nemravné praxe, takzvaného obchodu s chudobou a boj proti rozšiřování stávajících a vzniku nových takzvaných vyloučených lokalit, které jsou ostudou našeho státu a v podstatě ostudou nás všech, kteří máme kompetenci ovlivňovat podobu našeho sociálního systému. A v neposlední řadě je za návrhem zákona SPD na ukončení zneužívání dávek nepřizpůsobivými i snaha skrze navázání možnosti pobírat určité sociální dávky pro rodiny na povinné předškolní vzdělávání, dát šanci dětem vyrůstajícím v těchto lokalitách a v tomto prostředí obecně, alespoň potenciální šanci na vzdělání a budoucí plnohodnotné životní uplatnění.
Navrhované úpravy nezakládají naprosto žádné negativní dopady na státní rozpočet ve smyslu zvýšení veřejných výdajů, respektive snížení veřejných příjmů. Naopak jejich přijetím by došlo ke snížení veřejných výdajů zhruba v řádu až jedné miliardy korun ročně. Navrhované změny rovněž mohou být a budou pro mnoho osob nevyhnutelnou motivací k hledání si zaměstnání a obstarávání si příjmů zejména vlastní prací, což povede i ke zvýšení příjmů státu z příslušných daní a odvodů.
Jenom vidím, že se mnoho poslanců vrátilo do sálu, tak bych jenom chtěl zdůraznit, že žádám o předřazení našeho zákona SPD, což je ukončení zneužívání dávek nepřizpůsobivými. Takže dalším cílem našeho návrhu a záměrem našeho návrhu je i snaha nevytvářet prostřednictvím systému sociálních dávek prakticky trvalou závislost určitých skupin občanů na nich a ztrátu jejich pracovních návyků, což ve svých důsledcích vede pouze k prohlubování sociálního vyloučení těchto příjemců sociálních dávek, bránícímu v jejich sociální reintegraci. Není přece možné, vážené kolegyně a kolegové, prosím, zamyslete se, kdy mnoho osob čerpá sociální dávky neoprávněně, mluvíme o těch takzvaně nepřizpůsobivých, a kdy jsou nedobrovolně financováni a sponzorováni z peněz poctivě pracujících daňových poplatníků. To přece, já se opravdu ani nedivím tomu, že se to občanům nelíbí. A SPD je tady jedinou stranou, která prosazuje, a vy nám házíte bohužel klacky pod nohy, máme tady zákon se 70 změnami na ukončení zneužívání dávek nepřizpůsobivými.
Zkrátka sociální dávky musí sloužit hlavně jako přechodná finanční pomoc občanům v krátkodobé existenční tísni, občanům a rodinám s nízkými pracovními příjmy a občanům, kteří z objektivních důvodů již pracovat nemohou. (Hluk v sále.) Nikoliv jako výpalné pro ty, kdo se celý život vyhýbají práci, a nebo jako snadný a bezpracný zdroj příjmů pro tzv. obchodníky s chudobou či pro některé neziskové organizace napojené na veřejné penězovody v sociální oblasti.
Náš návrh obsahuje více než 70 konkrétních opatření, která stav v oblasti nepojistných sociálních dávek jednoznačně zpřehlední a zlepší. Tento návrh by tak kromě jiného vůbec poprvé v naší novodobé historii vnesl řád a pevná pravidla do systému vyplácení příspěvků a doplatků na bydlení, protože např. stanovuje a nastavuje přehledné podmínky definující minimální hygienické a technické standardy nemovitostí, na které lze tyto dávky vyplácet a čerpat.
Můžu se jenom zeptat, do kolika hodin je jednací den, protože já to mám ještě na dlouho? (Smích v sále, velký potlesk zleva.)
A já jenom dodám, že ten důvod - politicky dodám - proč to chceme přerušit, že hnutí SPD zásadně nesouhlasí s korespondenční volbou. Nesouhlasíme se zaváděním korespondenční volby v České republice a důvody jsem uvedl ve svém projevu, ve kterém jsem mluvil o důvěře této vládě. Děkuji.
(Jednání skončilo ve 13.27 hodin.)
A čeho jsem místopředseda? (Smích v sále.)
Děkuji. Takže jsem rád. Doufám, že se pan Michálek z Pirátů bude už chovat slušně, protože já nejsem nějaký hej počkej, aby na mě tady pokřikoval. To si pokřikujte mezi Pirátama. Jako vy se tam hádáte, osočujete se a rozpadáte se. Takže to je trošku něco jiného. No tak vy jste tady čtyři, tak vy na sebe třeba i dokřičíte, to je pravda, se uslyšíte. Takže -
Vy neznáte jednací řád? Já na nikoho nepokřikuji. Já mluvím na mikrofon.
Vážené dámy a pánové, hned na úvod je třeba konstatovat fakt, že vláda Petra Fialy dojednala s polskou vládou odškodnění za důl Turów v naprosto nedostatečné výši 1 mld. korun. A teď tu máme dnes mimořádnou schůzi na toto téma s názvem Selhání české vlády a fatální důsledky dohody mezi Českou republikou a Polskou republikou ohledně dopadu těžby na dole Turów. Studie totiž vyčíslují škody na 2 - 4 miliardy. A proto dnes máme na pořadu jednání Sněmovny, tuto mimořádnou schůzi. A budeme tady mluvit o vyrovnání za škody způsobené prohloubením těžebních limitů v příhraničním hnědouhelném dole Turów Bogatynia.
To, jakým způsobem, jakým špatným způsobem, dojednala vláda Petra Fialy tuto mezistátní dohodu, myslím, plně charakterizuje vyjádření pana Milana Starce ze Sousedského spolku Uhelná, tedy z přímo postižené české obce na hranicích s Polskem, která je na dohled od dolu. A ten řekl o vládě Petra Fialy a o vládou dojednané smlouvě /cituji/: Máme velký vztek a bušíme tady hlavou o zeď. Prodali nás. Ta dohoda je blbá, protože nás neochrání před činností dolu a před úbytkem spodní vody. Konec citátu pana Milana Starce ze Sousedského spolku Uhelná, což je přímo ta postižená obec, přímo ti občané, kteří na tu situaci přímo ve svém každodenním životě doplácejí.
Hnutí SPD dlouhodobě považuje situaci ve Frýdlantském výběžku v Libereckém kraji za krajně znepokojující. Náš tehdejší krajský zastupitel a dnes poslanec za Liberecký kraj Radovan Vích upozorňuje na hrozící úbytek podzemních vod ve studních občanů ve Frýdlantském výběžku a ohrožení flóry a fauny v celém jizerskohorském pásu již od roku 2018, protože veškerá tehdejší jednání kraje s vládou České republiky, Ministerstvem životního prostředí a polskou stranou v rámci kompenzačních sanačních řešení žádné konkrétní pozitivní výsledky nepřinášela.
Jsme přesvědčeni o tom, smluvní odškodnění ve výši pouhých 45 mil. eur, což je 1 mld. korun, je zcela nevýhodné, přičemž 10 mil. eur obdrží vláda a zbytek dotčené obce.
Před několika lety byly k této problematice zpracovány dvě projektové sanační studie, přičemž jedna hovoří o nákladech ve výši 2,1 mld. a druhá dokonce o škodách přes 4 mld. korun. To, že současná vláda prodala, doslova v uvozovkách prodala řešení vznikající škody Polsku za pouhou 1 mld. korun, je pro nás zcela skandální. Ano, tady je přesně ten citát ze Sousedského spolku Uhelná, kdy - znovu to zopakuji - občané, kteří jsou postiženi přímo v těch obcích, řekli o vládě Petra Fialy "prodali nás". Já myslím, že je to opravdu zcela příznačné pro jednání vlády Petra Fialy a vidíte, že už to říkají i občané.
Jsme proto zásadně proti takto pojaté smlouvě a trváme na tom, že by ji vláda měla vypovědět a vyjednat lepší podmínky. Podle nás vláda dostatečně nejednala a prodala naši vodu v podstatě za hubičku. Důsledky budou hrozivé pro občany v části Libereckého kraje, kteří přijdou o vodu ve svých studních, a my přijdeme o chráněnou krajinnou oblast Jizerské hory v řádu několika málo dekád.
Zastáváme názor, že bychom měli ze strany Polska požadovat mnohem více peněz a provedení dalších sanačních a kompenzačních opatření a také garanci záruk na smluvní plnění ze strany Polska. Polsko je jeden z našich nejbližších partnerů a přejeme si všichni jen dobré vztahy. Ale jak se říká, dobré účty dělají dobré přátele. V tuto chvíli česká vláda dala Polsku bianco šek a Fialova vláda se vzdala všech nástrojů, které měla k dispozici, kterými mohla polskou těžební firmu ovlivnit k tomu, aby se hlavně ztráty vody v našem pohraničí vyřešily. Česká vláda prodala Polsku naše právo na kvalitní život a zachovalé životní prostředí za pouhých 45 mil. eur.
A otázky na pana premiéra, na ministryni životního prostředí Hubáčkovou z KDU-ČSL a na vládu zní: Proč? Česká vláda tajně a rychle přijala dohodu, díky níž Polsko nemusí platit pokuty za nedodržování rozhodnutí evropského soudu a přijala ještě další ústupky z už tak slabé dohody. Smlouvou se Česká republika zavázala ke stažení žaloby u Soudního dvora Evropské unie, a to ihned po přijetí finančních kompenzací dojednaných v dohodě.
Objevily se pokusy tvrdit, že bychom spory nemuseli vyhrát. A také dojednaná verze smlouvy - prý lepší vrabec v hrsti než holub na střeše. To je donebevolající lež. Petr Fiala podepsal dohodu s Mateuszem Morawieckim v den, kdy advokát Soudního dvora Evropské unie jasně řekl, že Polsko v případě Turówa porušilo unijní právo. Soud bychom skoro jistě byli vyhráli.
Polsko má sebevědomou vlasteneckou vládu, která jedná tvrdě v zájmu polských občanů, což je bohužel velký rozdíl oproti slabé nevýrazné a neschopné vládě Petra Fialy, a bohužel tato nevýhodná smlouva, o jejíž nevýhodnosti mluví i sami občané z postižené oblasti v Libereckém kraji, je toho důsledkem. 
V povolování rozšiřování těžby Polsko nerespektovalo unijní právo a pošlapalo i práva českých občanů, což potvrdila Evropská komise. Polsko odmítá respektovat rozhodnutí Evropského soudu, takže by mělo platit 68 mil. eur jako pokutu. Nikdy nenabídlo Česku jakýkoli skutečný ústupek, např. omezení těžby prostorové nebo časové. Je tedy otázka, zda Polsko vůbec plánuje smlouvu dodržovat, jak by se dodržování smlouvy vymáhalo a proč Česko podporuje Polsko v protiprávním jednání.
Naši pozici ve sporu podpořila Evropská unie a polské soudy. Generální advokát Soudního dvora Evropské unie vyjádřil souhlas s českou žalobou a spor by tak Česká republika vyhrála. Dva dny před podpisem smlouvy navíc rozhodl polský soud o zrušení okamžité vykonavatelnosti EIA, důl tak nemůže získat legálně povolení k těžbě. Podpisem smlouvy hodil český premiér argumenty v náš prospěch přes palubu. Takže se nabízí zcela jiná otázka - proč urychlený a utajovaný podpis utajované smlouvy, když naopak čas nám hrál do karet a bylo jasné, že jak mezinárodní, tak dokonce i polské instituce jsou na naší straně? Podmínky pro další těžbu obsažené ve smlouvě nestačí k tomu, aby ochránily zásoby vody na české straně hranice. Dohoda je především ústupek Polsku, které nechtělo platit pokuty za nedodržování soudního rozhodnutí a za pokračování těžby. Čekat, že nějakým zázrakem začne fungovat těsnicí stěna, čemuž podle interních dokumentů nevěří ani těžební společnost PGE, je od českých ministrů a ministryň hodně naivní.
Znění česko-polské dohody o hnědouhelném dole Turów je podle některých právních expertů údajně v rozporu s českými i unijními zákony. Kupodivu by to byla dobrá zpráva, protože by to pomohlo naprosto nevýhodnou smlouvu, kterou podepsala vláda Petra Fialy, anulovat. Místní spolky, ekologické a právní organizace, už oznámily, že příslušné žaloby podají. Kritici upozorňují na to, že Česká republika naprosto ustoupila Polsku v časovém horizontu dohledu Evropského soudu na plnění smlouvy. Dohled ve smlouvě je na pět let z původně navrhovaných dvanácti let, tedy do roku 2027, ale těžit se plánuje do roku 2044. Jenže na co by se mělo dohlížet, když sama smlouva fakticky neřeší to nejpodstatnější, a to úbytek vody? To nejskandálnější na smlouvě je, že se v ní se zastavením poklesu ani nepočítá. Důl je povinen podle čl. 3 odst. 9 reagovat jen v případě, že by pokles překročil osm metrů za šest měsíců. To znamená, že podle smlouvy je naprosto v pořádku pokles spodní vody 7,9 metrů za půl roku, což je více než patnáct metrů ročně.
Smlouva byla schválena tajně vládou a ve čtvrtek 3. února podepsána premiérem Petrem Fialou z ODS. Jednání o dohodě nebylo ani na programu vlády. Druhý den ráno přijel smlouvu do Prahy podepsat polský premiér. O neplánovaném a tajném podpisu smlouvy nevěděli ani poslanci, ani vládní koalice. Je přitom zcela jasné, že o tak závažném problému se mělo jednat veřejně s politiky, občany i odborníky.
Abychom si ujasnili podstatu věci, díky podepsané smlouvě Polsko nemusí platit pokuty a my se vzdáváme všech žalob. Na straně druhé Polsko se nijak nezavázalo, že zabrání poklesu hladiny podzemní vody u nás, pouze k tomu, že tento pokles bude do 16 metrů poklesu ročně. Jinými slovy, do roka nemusí být v okolí Turów voda v jediné studni. Pane premiére, vládo, další palec dolů za vaši neschopnost, která přichází naše občany pěkně draho.
A úplně na závěr trochu z jiného soudku. Přesto, že od sněmovních voleb uběhlo již více než čtvrt roku a vláda koalice ODS, KDU-ČSL, TOP 09, Pirátů a STAN byla prezidentem jmenována už více než před dvěma měsíci, konkrétně 17. prosince 2021, tak stále tato vláda Petra Fialy nepřichází s konkrétním řešením příčin ani důsledků rostoucích cen energií, potravin a bydlení a s podporou podnikatelským subjektům v souvislosti s důsledky opatření proti epidemii. Např. vlády Polska, Maďarska a nově i Slovenska již přišly mimo jiné např. s dočasným snížením daní na energie a na základní potraviny na nulu, stanovením maximální ceny pohonných hmot, dočasným zmrazením úrokových sazeb u hypoték atd. Vláda Petra Fialy jako jediná v rámci zemí V4 žádné plošné řešení občanům nenabídla. Přitom jsou občané z rostoucích cen energií a všeho okolo nás zoufalí a právem očekávají pomoc od vlády, která však stále nepřichází. Tato vláda není vládou odborníků a má velkou nedůvěru u velké části veřejnosti, která je oprávněná. Hnutí SPD požaduje po současné vládě Petra Fialy z ODS, aby přišla s konkrétními opatřeními, která pomohou plošně všem občanům překlenout současnou nelehkou situaci a zároveň aby vláda zveřejnila konkrétní termíny - vyzýváme k tomu vládu - od kdy budou tato opatření platit. V opačném případě by měla vláda podat demisi, jelikož občané, kterým přicházejí drahé složenky, nemají čas čekat na neschopnou vládu. A je opravdu tristní, že pakliže s nějakým plošným řešením konečně opožděně přijdete, ale zatím jste nic neudělali, tak to bude tady ve Sněmovně opět jen a jen zásluha opoziční SPD, že jsme vás do toho natlačili.
Znova zdůrazňuji, Česká republika kvůli této vládě pětikoalice Petra Fialy je poslední zemí ve střední Evropě, konkrétně ve Visegradské čtyřce, která nepřišla s žádným plošným řešením pro občany na snížení cen energií, potravin nebo pohonných hmot nebo hypoték a tak podobně. Je to poslední země, protože prioritou této vlády, této otřesné vlády, je pandemický zákon, kterým tady zahltili Sněmovnu, je to korespondenční volba, kterou plánujete jako prioritu dát na březnovou schůzi, místo abyste vyřešili zdražování. A potom ještě právě tady na Ministerstvu životního prostředí u paní ministryně Hubáčkové vyhlašují soutěž o národního ptáka.
Já si myslím, že už to celkem stačilo, protože vaším cílem je asi uvrhnout občany do chudoby, do exekucí, ale občané čekají na plošné vyřešení zdražování, tak jako to dělají vlastenecké vlády v Polsku, Maďarsku a nově také Slováci přistoupili už k řešení. Takže samozřejmě z tohoto pohledu je to nejhorší vláda vůbec ve střední Evropě, protože pro občany neděláte vůbec nic, a to i ve srovnání s našimi partnerskými blízkými zeměmi ve Visegradské čtyřce. My jsme se tady minulý týden, SPD, místo pandemického zákona snažili zařadit - SPD - návrh bodu, a už opakovaně, vyřešení zdražování energií, potravin a bydlení v České republice. Vy jste ten bod zamítli, vaše vláda už nám ten bod tady opakovaně zamítla ve Sněmovně. My jsme chtěli umožnit, abychom tady diskutovali. SPD překládá konkrétní řešení, teď jsem některá z nich jmenoval, abyste buď snížili DPH na energie na nulu, jako to udělali u základních potravin a energií Poláci, podobně to dělají Maďaři, Slováci se rozhodli zastropovat na tři roky ceny energií, ušetřili slovenským občanům a jejich peněženkám v přepočtu cca miliardu korun. Problém je, že my se vás tady na to ptáme, my nabízíme i řešení, protože vy žádná nemáte a nemáte žádná připravená, ale vy dokonce zamítáte ty body tady ve Sněmovně, aby se o tom vůbec mohlo mluvit, abychom vůbec mohli diskutovat naše řešení a sami žádná řešení pro občany nenabízíte. A to je opravdu fatální situace. To je šílená situace, kdy vy si berete občany jako rukojmí, deset milionů občanů, kterým každý měsíc teď chodí složenky, vyúčtování za energie jim přichází, doplatky za loňský rok jim přichází, často obrovské, protože se mezitím už zvyšovaly ty ceny, teď občanům chodí nové zálohy, včetně mě pochopitelně, které jsou dražší. A musím tedy říci, že to je ta priorita, kterou očekáváme, že budete řešit. A znova říkám, vaše vládní koalice už má většinu tady ve Sněmovně čtyři měsíce. Vaši poslanci mohli i předtím, než ještě vznikla vláda, už předložit vlastní zákony, které už tady dávno v prosinci mohly projít, právě třeba v legislativní nouzi. Ne pandemický zákon.
Ale vy tady máte prioritu pandemický zákon, soutěž o národního ptáka, korespondenční volby, protože se bojíte, že vám klesají preference, už jsme viděli ten průzkum, který odvysílala televize Nova, potažmo server TN.cz od televize Nova, klesá vám strmě podpora u občanů, takže vaše priorita je teď zavádět korespondenční volby, protože se bojíte, že už neuspějete ve volbách, u voleb. Ale to je zákon, který vůbec není pro občany v České republice, kteří tady platí daně. Navíc občané v zahraničí už volit můžou na zastupitelských úřadech. Ale vy chcete ovlivnit a manipulovat volby. A prezidentskou volbu taky. To znamená, to je vaše priorita místo toho, abyste řešili zdražování. Myslím, že to je otřesné.
A teď ještě bude další prioritou, už to víme, mediální zákon, už ho připravuje Ministerstvo kultury, abyste mohli politicky ovládnout Českou televizi a Český rozhlas, protože se opět bojíte, že neuspějete ve volbách, proto chcete, aby vysílali na vaši stranu, abyste ovlivnili složení Rady České televize a Českého rozhlasu. Nikdy jsem neviděl takovouhle vládu, která po nástupu místo, aby navrhovala zákony pro lidi, zákony na zlepšení podmínek důchodců, invalidů, pracujících, rodin s dětmi... Od vás není nic tady. Jenom tyto zákony, které běžnému občanovi nic nepřináší.
Tady bych rád připomněl, že vy jste tady zamítli už několikrát i návrh SPD, abychom zařadili na pořad schůze zákony SPD na zvýšení příspěvků na péči pro invalidní spoluobčany, na zvýšení důchodů pro nízkopříjmové důchodce, pro ty, kteří mají podprůměrné důchody, to jste taky zamítli. Zamítli jste nám tady i návrh zákona na zestátnění exekutorů a na pomoc lidem v dluhových pastech. Samozřejmě jste tady zamítli i návrh zákona o referendu, chtěli jsme to zařadit, vy jste to odmítli, tak jako i další podobné naše zákony... "můj dům, můj hrad" náš zákon na posílení práva na sebeobranu občanů, kteří jsou doma přepadeni.
Takže vám vůbec nejde o lidi. Vy prostě tady pořád navrhujete něco jenom pro sebe, co běžnému občanovi vůbec nic nepřináší. A navíc jste tady ještě špatně dojednali mezivládní smlouvu s Polskem ohledně dolu Turów. Dojednali jste ji úplně, absolutně nevýhodně.
Děkuji za pozornost. (Potlesk poslanců SPD.)
Mám to tady poznamenáno, zatím s pracovním názvem Vláda chce zvýšit koncesionářské poplatky České televize a Českého rozhlasu. (Předsedající: Děkuji.) Ale, to tady mám tedy poznamenáno, ale možná to ještě budu trošku modifikovat, ale teď, aby tedy jste mi nevyčítal, že nenavrhuji bod, tak já zatím to takhle pojmenuji, ale ještě to budu zároveň modifikovat. Mám tady poznamenaný takto ten název, ale mám takový dojem, že to bude vystihovat možná trošku ještě jiný název.
Ale takže za SPD říkám, že my odmítáme zvýšení koncesionářských poplatků pro Českou televizi a Český rozhlas, které prosazuje vláda. A to není z toho důvodu, že bychom neměli rádi Českou televizi. Tak to není. Já mám Českou televizi rád. Já jsem v České televizi vystupoval v mnoha pořadech, před vstupem do politiky i v pořadech, které měly širší formát, Den D a podobně, v mnoha zábavných pořadech jsem tam vystupoval, v mnoha diskusních pořadech a tak dále. Já mám rád i Českou televizi i Český rozhlas. S tím problém není. To musím říct na rovinu. To, s čím máme problém, je jiná věc. Že tam jsou konkrétní pořady, a myslím, že i ČT 24, musím říct upřímně, že se to hodně zlepšilo a dávají nám prostor, který myslím celkem odpovídá už tomu prostoru, který by měl mít SPD vzhledem k našim volebním výsledkům v porovnání s ostatními stranami. Takže my si zase nemůžeme nějak jako - si myslím, že se to hodně spravilo s nástupem té nové Rady, která začala dbát jako na to, aby se postupovalo vyváženě, což je mimochodem v souladu se zákonem, protože ta vyváženost, ta je přímo v zákoně.
V Českém rozhlasu jsou samozřejmě velké rezervy ještě, zvláště Český rozhlas Plus, ale o tom až teď tady nechci mluvit, jo, protože ale to se probíralo už i na Radě Českého rozhlasu, kde přímo se probíraly grafy, kde SPD je prostě až násobně méně zastoupeno než strany, které měly horší volební výsledek než my. Všechno bylo probráno oficiálně na Radě České televize (správně asi Českého rozhlasu), ale ta reflexe tam stále nepřichází, musím říct, dostatečným způsobem. To znamená, není tam ta vyváženost a právě proto z toho důvodu my prostě nesouhlasíme s tím, aby se zvyšovaly koncesionářské poplatky. Ještě u České televize se krátce zastavím. Takže v Českém rozhlasu, protože prostě proč by měl volič SPD platit více koncesionářské poplatky dražší, když tam volič SPD ze svých koncesionářských poplatků není adekvátně zastoupen zástupci SPD v souladu se zákonem, který káže vyváženost. To je zákon, to není, že si to vymyslel předseda SPD.
Pokud jde o Českou televizi, tak za nás musím říct, že opravdu ta ČT 24 i ty zprávy se začaly jako po nástupu nové Rady, že se to hodně zlepšilo. Takže si myslíme, že tam je snaha o to dodržovat ten zákon nějakým způsobem v tom zpravodajství. A znovu říkám, já Českou televizi, já jsem ji měl vždycky rád. Ale je tam problém například s jedním konkrétním pořadem, a to jsou Otázky Václava Moravce, kam jsem nebyl už sedm let pozvaný. To znamená, ne že jsem nebyl pozván, že jsem odmítl. Já jsem nebyl sedm let pozvaný už do toho pořadu. A to je prostě jasná politická manipulace a zneužívání České televize pro osobní zájmy. Takže mluvme o tomto konkrétním pořadu, když budu konkrétní, samozřejmě můžeme mít výhrady k něčemu dalšímu, ale tady já zůstanu pouze u tohoto pořadu teď, protože to je prostě jasné úplně. To je jasné porušení prostě zákona o České televizi, který káže vyváženost, když nejviditelnější tváře ostatních politických stran, což je předseda, tak tam zastoupeni jsou, ale předseda SPD tam není. A nechci tady lobbovat za sebe, já jsem známý dost.
Ale jedná se o to dodržování, jedná se o ten návrh na zvýšení koncesionářských poplatků České televize, Českého rozhlasu. A našim voličům se to nelíbí. Já tady zastupuji voliče. Takže tady je to prokazatelná manipulace a prokazatelné vlastně stranění a zvýhodňování jiných politických subjektů, které prostě má evidentně Václav Moravec radši. To znamená, to není vyvážený pořad. A já myslím, že tenhleten pořad zbytečně stahuje celou Českou televizi, protože já tam znám spoustu lidí, mám je rád. Mám tam i mezi nimi přátele ještě z doby, kdy jsem nebyl v politice. Redaktoři jsou slušní, musím říct, snaží se, vyjadřují(?) zpravodajství, znáte je tady také, tak se věnují své práci, mají tu práci rádi, spolupracuje se s nimi dobře. Tady prostě problémy nejsou. Ale prostě, a my si to i pochvalujeme, tu spolupráci, nemáme žádný problém s tím, ale prostě konkrétně třeba tenhleten pořad, je to ale hlavní diskusní pořad České televize. Takže o tom to je. Kdyby to bylo něco marginálního. Je to hlavní diskusní politický pořad. Takže prostě dokud tady budou tyhlety manipulace v hlavním diskusním pořadu České televize, což jsou Otázky Václava Moravce a takovéhle podvody, doslova mediální podvody, tak opravdu my prostě nemůžeme podporovat zvýšení koncesionářských poplatků České televize, protože naši voliči to prostě nechtějí. Je to úplně jednoduché. Takže já vím, že to tady ostatním politickým stranám vyhovuje, když SPD je upozaďováno, protože vy, to už tady probíráme, že řada z vás to demokratické smýšlení má jenom, když se jedná o vás osobně, ale jinak už ne. Ale prostě tohleto není správně.
A teď to tedy tady spěje k tomu, takže znovu říkám, rozhodně nechci dávat do jednoho pytle celou Českou televizi. To tedy rozhodně ne a to tady zdůrazňuji. Ale je tam prostě pořad, který to celé kazí, tu vyváženost. Protože není normální, že sedm let není pozván předseda parlamentní strany do hlavního diskusního pořadu. Ale to je jasná cenzura prostě, je to jasná cenzura. Takže my z tohoto pohledu opravdu my nemůžeme - a Český rozhlas Plus to je to samé vlastně. Jo, to je velmi nevyvážená stanice, což mimochodem konstatovalo se i na Radě Českého rozhlasu. Takže opět Okamura si nevymýšlí, v té Radě máte zastoupení, nebo je tam zastoupení, tam nemá zastoupení SPD jako strana. Jo, takže tam jsou radní, kteří jsou nezávislí, nejsou to političtí exponenti a přímo tam přece došlo, dokonce je to i závěr jednání Rady České televize, je to normálně prohlasovaný závěr z loňského roku. To znamená, vidíte, že k nápravě tam nedošlo. To znamená, my máme konkrétní důvody, takže Český rozhlas Plus, Otázky Václava Moravce, kdy prostě my odmítáme zvýšení koncesionářských poplatků. A já se divím, že to stojí vedení České televize za to, že kvůli Václavu Moravcovi, kvůli jednomu člověku, který prostě se chce mstít nebo někoho nemá rád, takže celá Česká televize na to takhle zbytečně musí být pod prostě kritikou. Já myslím, že je to škoda. Ale dobře, je to jejich rozhodnutí, je to rozhodnutí vedení České televize. A já si myslím, že je to škoda, protože kdyby se k tomu postavilo prostě vyváženěji, tak si myslím, že by i volič SPD byl s tím spokojenější, s tím, jak to tam prostě teď funguje.
Takže znovu říkám, že to není, že bychom neměli rádi Českou televizi nebo Český rozhlas. Vůbec to tak není. Ale prostě jsou tam tady ty konkrétní věci, které ovšem nejsou detaily, dokonce v rozhlase se jedná o celou stanici, o druhou nejposlouchanější, nebo druhou asi ne, možná třetí, já nevím, jestli Vltava nebo Český rozhlas 2 bude asi poslouchanější než Český rozhlas Plus, nevím. Ale u těch Otázek Václava Moravce je to jasný, to je hlavní politický diskusní pořad. No a my s tím nesouhlasíme, protože z tohoto pohledu se prostě nenaplní povinnosti veřejnoprávních médií a slouží potom k jednostranné propagaci některých politických stran.
A tady bych rád, proč o tom tématu a proč jsem tady taky panu předsedovi Jakobovi nebo panu místopředsedovi, který teď řídí Sněmovnu... Sice tady mám pracovní název, ale proč jsem to chtěl ještě možná upravit, je, že problémem je, že vládní koalice, jak víme, chce odvolat Radu České televize, zřejmě i Českého rozhlasu a kompletně ji dovolit jenom vašimi spřízněnými nominanty, kteří politicky vám mají jít na ruku a mají vaše názory nebo zastávají váš názorový proud. A to je snad poprvé od roku 1989, kdy někdo chce dělat takovéhle politické ovládnutí České televize jednostranně, takovouhle manipulaci, a my na to musíme upozorňovat. A opravdu obrovské divadlo tady předvedli vládní poslanci na volebním výboru, který má ve své působnosti sdělovací prostředky, sněmovním volebním výboru, kdy minulý týden volební výbor doporučil Sněmovně, tam se hlasuje, aby neschválila Výroční zprávu Rady České televize o činnosti za rok 2020. A to jsem se teda zasmál, důvodem bylo to, že v té zprávě je napsáno, že vůči SPD není vysílání vyvážené, když to řeknu jednoduše. Takže ti, kteří k tomu naopak celou dobu mlčeli a vyhovovalo jim to, tak až díky tomu, že tam jsou ti noví radní, kteří tam přišli během minulého volebního období, konečně tam přišel nový vítr, konečně přišli radní, kteří v souladu se zákonem chtějí dbát na dodržování zákona a vyváženost, tak vlastně - vymysleli jste to dobře marketinkově, velmi podle samozřejmě, tak teď vládní koalice chce říct - no vidíte, tam se nedodržuje zákon, takže celou tu radu odvoláme. Přitom je to právě ta rada, která to konečně rozhýbala a poukázala na to, že se tam ten zákon nedodržuje. A vy jste zabránili v minulém volebním období, aby se ta rada dovolila, aby naopak se na to dodržování zákona mohlo dbát. I na hospodaření. A hráli jste teď takovouhle komedii. A já bych byl rád, abyste do toho nezatahovali SPD účelově. A vy máte v plánu odvolat na základě toho tu radu, mimochodem dvojí neschválení zprávy povede k odstranění Rady České televize, která přitom na základě objektivních analýz, ti noví radní, kteří se do toho vrhli, konstatovala, že účast hnutí SPD v debatních zpravodajských pořadech byla nepřiměřeně nízká ve srovnání s ostatními stranami, a to vzhledem k zastoupení SPD v Poslanecké sněmovně.
Takže chytře to má vymyšlené pan poslanec Jakob, který je mluvčím z TOP 09 tohohle toho ovládnutí České televize, tohohle toho podvodu, politického podvodu. A teď tady využívají vtipně - ovšem samozřejmě my víme proč a jak - berou si do úst SPD. Takže bych byl rád, abyste si nebrali do úst SPD, protože vy naopak škodíte, vy prosazujete úplně opačné myšlenky než SPD a my nepotřebujeme, jak už jsem říkal, abychom měli samozvané mluvčí. My žádné mluvčí nepotřebujeme, kteří budou hájit SPD a mluvit za SPD, rozhodně ne z TOP 09. My to nepotřebujeme. Takže bych byl rád, aby se tady nehrála takováhle komedie. A vlastně zástupně teď jste si vzali tu zprávu, přitom vždycky vám vyhovovalo v televizi, že tam SPD není a vždycky jste k tomu mlčeli, nikdy jste se proti tomu nestavěli, ale teď jste si to vymysleli, že to bude ten účel, no je to píárově, je to sice trošku jednoduchý, proto by na to přišlo i dítě ze základní školy, jak to máte naplánovaný, chcete vlastně odvolat Radu České televize a dovolit si tam pouze své exponenty. Takže na základě zástupného problému, kdy ještě chcete říkat - ale vždyť tam SPD není přece. Je to přesně naopak. Je potřeba naopak dovolit tam další radní, kteří by opět nešli nikomu politicky na ruku, ale dbali na dodržování zákona vyváženě v souladu se zákonem. Ale opravdu neberte si do úst SPD ani jako záminku. My vás opravdu nepotřebujeme, abyste se o nás bavili, my se obhájíme sami. Ale to, že chcete ovládnout Českou televizi, odvolat Radu České televize a Českého rozhlasu a dosadit tam exponenty vlastní na šest let -
Vláda Petra Fialy odmítá řešit zdražování.
Vážené dámy a pánové, já na rozdíl od tady pana Marka Výborného z KDU-ČSL, který zastupuje pětikoalici, tak on říkal, že doufá, že veřejnost nevidí toto jednání. Já naopak doufám, že to vidí veřejnost, protože právě před chvílí vládní pětikoalice zablokovala řadu zákonů, které by pomohly lidem.
Vy tady blokujete vlastně za a) diskusi o Ukrajině. O tom, že ministryně obrany Jana Černochová zvažuje vyslání českých vojáků na Ukrajinu - s tím my nesouhlasíme. Vy nás tady zatahujete do války a právě jste zablokovali tu diskusi. Je to tak závažný bod, že si myslím, že jste tu diskusi měli umožnit, protože snažit se, že vláda Petra Fialy se snaží zatáhnout Českou republiku do války proti Rusku na Ukrajině a není to vůbec... my nejsme žádní proruští a tak podobně, ale přeci je zatahovat do války, to je jedno s kýmkoliv, to už jsem tady říkal.
Tak to, že jste zablokovali tento bod, tak to tedy je opravdu absolutně protidemokratické. Vy se tady snažíte nastolit totalitu. Já bych vás chtěl důrazně upozornit, že vaše vládní koalice nemá většinu hlasů občanů, protože když započítáme milion hlasů, které propadly ve volbách těch občanů, kteří volili strany, které měly pod pět procent, tak vaše vláda nedostala ani většinu hlasů občanů, kteří přišli k volbám. Přesto vy jste teď zablokovali diskusi. Ano, pan Marek Výborný z KDU-ČSL za lidovce, zablokoval diskusi i spolu s poslanci pětikoalice o tom, abychom tady diskutovali takto závažnou věc. To, že vy posíláte vojenský materiál, ale hlavně zvažujete vyslání českých vojáků na Ukrajinu, která není ani člen NATO. Takže to je potřeba si říct, co jste teď zablokovali.
Dále poslanec Marek Výborný jménem pětikoalice, to znamená je potřeba si to znova opakovat, kdo je ta pětikoalice. Jsou to Piráti, ODS, TOP 09, STAN a KDU-ČSL, tak jste zablokovali bod, aby se tady pan Ivan Bartoš, abyste mu umožnili se vyjádřit, ministrovi pro místní rozvoj a předsedovi Pirátů a zároveň i místopředsedovi vlády a poslanci Ivanovi Bartošovi, aby tady vysvětlil, umožnili jste mu dát ten prostor, aby řekl veřejnosti konečně, proč v rozporu s pirátským kodexem, proč kumuluje funkce člena vlády a poslance. Takže to je ten bod, který jste tady teď zamítli, tu diskusi. Protože to prostě vaše vládní koalice vysvětlit nechce.
Protože pro vás, tímto, co řekl poslanec Marek Výborný z KDU-ČSL, tak je vidět prostě to arogantní jednání a že vám asi vyhovují ty podvody na voličích, protože jako pirátský kodex hovořil jasně. A teď by bylo dobré, aby teď ještě tady bylo takové srabácké jednání, jiné slovo pro to nemám, že místo aby se tedy vyjádřil poslanec Ivan Bartoš k tomu (Se smíchem.), tak ten... už tady radši ani není, už radši odešel, asi se bojí, a místo něj šel poslanec Marek Výborný říct, že nechtějí diskutovat o panu Ivanovi Bartošovi, proč kumuluje funkce v rozporu s pirátským kodexem. Takže on to dokonce ani ten Ivan Bartoš sem tady nešel říct, vy jste mu to ani neumožnili dokonce. To by bylo přeci férové, aby naopak Ivan Bartoš sem přišel a řekl: Ne, já navrhuji to veto, protože nechci se bavit o tom, proč kumuluji funkce v rozporu s pirátským kodexem - na rozdíl od svého kolegy poslance Michálka, který prostě řekl, že v pirátském kodexu se kumulovat nemá, proto pan poslanec Jakub Michálek za Piráty řekl, že nebude ministrem pro legislativu - jsme to četli v médiích, a nechá si radši jenom poslance. Co kdyby vyhodili Piráty z vlády, tak aby měl aspoň toho poslance.
Chápu to, je to ale - řekl to na rovinu - dobře. Takže to je ten bod, který jste zamítli. A potom ještě pan poslanec Marek Výborný dal jménem pětikoalice veto na diskusi, protože vy jste to vzal tak šmahem, že to všechno vetujete, tak já to potřebuji upřesnit, aby bylo jasné, na co jste dával veto, a to, my bychom chtěli, aby hnutí STAN, ale je to koalice Pirátů, STAN, aby vyjasnilo, kdo jsou koncoví majitelé firem, ty fyzické osoby, těch firem s propojením na daňové ráje na Kypr, které sponzorovaly volební kampaň Pirátů a STAN. A zároveň jsme chtěli přeci vědět, z čeho ty peníze pochází, aby nám to řekli, pan Vít Rakušan nebo zástupce STAN. A to jste také zavetovali, takže to se opět nedozvíme. Zavetovali jsme nám vyšetřovací komisi, resp. to jste odmítli, abychom se něco dozvěděli. Slyšeli jsme, že to šetří policie, ale ta policie spadá pod Víta Rakušana (Se smíchem.), pod ministra vnitra, takže to je střet zájmů jak blázen.
Na základě interního pohovoru Víta Rakušana ještě předtím než se stal ministrem, těsně předtím, než byl jmenován ministrem, tak odstupuje policejní prezident Jan Švejdar. A teď když se tedy ptáme, jak to tedy bude, tak nám na to dáte veto. Takže zase se to veřejnost ani naši voliči ani prostě my, co jsme v opozici, se to prostě nemáme jak šanci dozvědět. Takže vy, kteří jste volali po transparentnosti před volbami, tak teď sami bráníte tomu, aby se veřejnost tyto informace dozvěděla. 
Takže vy dáváte v podstatě veto na tyto body a zároveň - zmínil jsem to ve svém projevu - jsme chtěli diskutovat také ten moment - a právě tady se divím Pirátům, že s tímhle můžou souhlasit - my jsme chtěli také diskutovat situaci v rámci těchto bodů, proč Miroslava Kalouska navrhujete a jak je zřejmé, tak také prosadíte, do Správní rady VZP. Teď jsem četl před chvílí na internetu, že Piráti vyzývají k tomu, aby Miroslav Kalousek nebyl za vládní koalici ve Správní radě VZP. Tak tomu teď nerozumím, když Piráti jsou ve vládní koalici, tak teď tady souhlasí se zavetováním těchto diskuzních bodů. A na internetu zase, jak je jejich zvykem, jenom tak plácnou, že jakoby něco chtějí slyšet.
Vždyť Piráti říkali i předminulý týden, že vyzývali STAN, aby vyjasnili to financování. Tak tady máme poslance Pirátů, vidím tady Jakuba Michálka. Tak už to nechcete vědět? Vždyť vám na to neodpověděl STAN. Vždyť STAN vám neodpověděl na to, kdo jsou koncoví majitelé. Vždyť vy sám to úsloví koncový majitel firmy jste tady používal v minulém volebním období opakovaně a najednou nechcete vědět, kdo je koncovým majitelem firem, které vám sponzorovaly volební kampaň? Jasně, byli to sponzoři STANu, nikoliv vaši, ale vy jste kandidovali v koalici.
Takže opravdu, vždyť vy porušujete úplně všechno, co jste slíbili před volbami. Vy byste tady měli přece teď vystoupit a to, co jsem teď četl na Seznamu, že Piráti říkají, že nechtějí Miroslava Kalouska ve Všeobecné zdravotní pojišťovně ve správní radě. Tak přeci umožněte tento bod. Tak proč to zase jenom plácnete do médií a teď, když se to tady má projednat ve Sněmovně, tak najednou už se to nehodí? Tak to neříkejte, nehrajte tu komedii. Tak pojďte tady projednat to, proč Miroslav Kalousek je navržen vládní koalicí do Správní rady VZP, kde bude mít vliv na miliardy korun z veřejného pojištění. Tak se k tomu nestavte zády.
Anebo pan poslanec Jakub Michálek, který tady, vidím, je jediný za Piráty, tak prostě pojďte vysvětlit to k té kumulaci funkcí, proč váš šéf si zároveň nechává tři funkce - místopředseda vlády, poslanec a ministr pro místní rozvoj. Tři funkce kumuluje v rozporu s pirátským kodexem.
Takže to je to, co vy jste teď tady zamítli, ty diskuzní body. To je potřeba si říct, co vy tady zamítáte. A my prostě na tom trváme, aby se tady tyto věci projednaly a hlavně trváme na tom, abyste se k tomu postavili čelem. To přece není možné takovýmto způsobem to tady válcovat. Takže to jsem chtěl k tomuto dodat.
Dokonce jsem interně zaznamenal, že vládní poslanec přišel k nám a začal nám tady říkat - tak nebude opoziční okénko prý. Oni nám tady ještě vyhrožují - tak nebude prý opoziční okénko. No, vy máte normálně totalitně manýry. Co to má znamenat? Takže to, že my chceme vědět, kdo vám financuje volební kampaň, proč porušujete předvolební sliby, proč chcete Českou republiku zatáhnout do války na Ukrajině, proč jste nepředložili doposud státní rozpočet, tak vy nám vyhrožujete, protože se ptáte, tak vám neuděláme od 18 hodin vaše opoziční okénko na vaše návrhy zákonů? Kde jste to vzali tyhle totalitní manýry, tyhle diktátorské manýry?
Nás volilo přes půl milionů občanů. Poslanecký klub SPD má víc poslanců, než TOP 09 i než Piráti. Jako, co si to vůbec dovolujete takhle nás tady vydírat? My prostě chceme prosazovat naše zákony, budeme konstruktivní, nabízíme jednání všem tady, protože chceme jednat s vámi. A vy to tady válcujete natvrdo a myslíte si, že tady prostě budete diktovat celé České republice.
Podívejte se na ten pandemický zákon, co předkládáte. Vždyť vy jste tady úplně převzali diktaturu ve své aroganci a ve svém aktivismu, vy jste překlopili do takzvaného pandemického zákona z 95 % ustanovení nouzového stavu, nouzového stavu. To znamená, vy chcete tady omezovat normálně běžným zákonem ústavní práva a svobody občanů. Mimochodem právo na podnikání je v Ústavě a vy to dáváte do pandemického zákona. A teď, když jsme vás na to upozornili - a SPD zavetovalo to projednávání pandemického zákona - tak zatímco ostatní země rozvolňují a zvažují rozvolnění, tak vy tady prosazujete totalitní pandemický zákon.
Chcete se vyhnout, aby se náhodou neřeklo - ano, my vládní koalice, pětikoalice, vlastně chceme prosazovat nouzový stav a omezovat práva občanů - tak jste to schovali pod novým názvem pandemický zákon. A pod novým názvem pandemický zákon chcete prostě omezovat práva a svobody občanů. Překlopíte tam ustanovení nouzového stavu. Ale od toho je tady přece ten nouzový stav. Pakliže by takový stav skutečně nastal - což tady není, je to ústavní zákon - aby nějaký diktátor nebo někdo, kdo chce dělat nějakou zvůli vůči občanům, aby to právě neměl tak jednoduché.
A vy teď na to ještě svoláte mimořádnou schůzi na úterý. To znamená, říkáte, abychom od podzimu byli připraveni. No, teď je ale leden a vůbec není důvod tady omezovat práva a svobody občanů nějakým pandemickým zákonem. To znamená, v to úterý - a to už tady slyším - natvrdo to chceme prosadit, pandemický zákon. Vládní pětikoalice - ODS, TOP 09, KDU-ČSL, STAN a Piráti - natvrdo chtějí prosadit pandemický zákon, aby to tak nevypadalo, že chtějí nouzový stav, tak aby mohli omezovat práva a svobody občanů. To jsou vaše návrhy zákonů, které vy tady prosazujete.
A tady ještě posléze Marek Výborný prostřednictvím paní předsedající ještě říká, že tady blokujeme zákony pro lidi. Ano, my nechceme pandemický zákon. Fakt ne, to opravdu není pro lidi. Já myslím, že občané nesouhlasí s tím, abyste v této situaci, kdy se už rozvolňují opatření, tak abyste tady měli k dispozici nějaké totalitní nástroje. Co se to stalo s ódéeskou, co se to stalo s tohle stranou? Vždyť vy jste úplně probruselsky sluníčkářský, takzvaně. Co se to stalo s tohle stranou? No nic, já vás tady znám. Vy jste normálně probruselská strana, která nehájí prostě už zájmy českých občanů. Vy hájíte prostě vládu elit a to je úplně jasné.
Takže s tím pandemickým zákonem, jestli toto tedy pan poslanec Výborný prostřednictvím paní předsedající - to je ten zákon pro lidi, kterému tedy bráníme, jo? Nebo vždyť už jsem tady říkal ve svém projevu. Další, co se tady navrhuje, je korespondenční hlasování. Takže to je to pro lidi, aby mohly být manipulovány volby. V Rakousku se opakovalo druhé kolo voleb na prezidenta kvůli korespondenčním volbám. V České republice, když bylo sčítání lidu vloni na jaře, tak Český statistický úřad měl problémy a jak víte, tak ten server spadl hned zkraje. Takže v téhle době, kdy nemáme jistotu ani u sčítání lidu, tak vy chcete ovlivnit a manipulovat prezidentskou volbu. Vždyť tady jiný důvod nemůže být. Takže to je tedy ten zákon pro lidi, který vy navrhujete? Vždyť vy jste tady žádný zákon pro lidi zatím pořádně ani nenavrhli. Naopak ty zákony pro lidi, které tady má SPD odmítáte. My tady chceme daňové zvýhodnění pracujících rodin s dětmi. Chceme "můj dům, můj hrad", aby se občané mohli cítit doma bezpečněji. Chceme zvýšení příspěvku na péči o zdravotně postižené. Chceme minimální důstojný důchod na hranici minimální mzdy. Chceme ukončení zneužívání dávek nepřizpůsobivými. Chceme referendum. Chceme přímou volbu a odvolatelnost politiků. Chceme pomoci živnostníkům. Chceme zestátnění exekutorů. Chceme zrušit autorské poplatky pro živnostenské provozovny, pro které není hudba primárním výdělkem. To jsou přece zákony pro lidi. Ale vy jste tady žádný zákon pro lidi nenavrhli. Tak já vůbec nevím, o čem mluvíte.
Tohle je náš postoj k tomuhle tomu a opravdu přestaňte si už tady vymýšlet a začněte opravdu pracovat pro lidi. Zatím jste si rozdělili jenom koryta navíc.
Dobře. Měl jsem to tedy až k závěru, ale vidíte, že vy jste mě teď k tomu ponoukl k tomu zrovna. A vidíte, že to tady mám oprávněně. Já jsem věděl, že to bude aktuální bod. Takže navrhuji bod s názvem Umlčování politických oponentů.
A to je právě ten problém. Já to nejprve zdůvodním takto. Vládní koalice se chová...
Pardon, hrozně se omlouvám, ale ten předešlý bod, já jsem tady měl jiný název, já jsem se přehlédl. Vláda chce politicky ovládnout Českou televizi a Český rozhlas. Já jsem si říkal, že to je jenom poznámka. Tak to se omlouvám. Tady to mám. Vláda chce politicky ovládnou ČT a ČRo. To bude ten název minulého bodu. Říkal jsem si, proč vlastně mě přerušujete. A ono je pravda, že jsem ty poznámky měl připravené. A je pravda, že název bodu jsem měl jiný. To už se pak vysvětluje. Vláda chce politicky ovládnout ČT a ČRo - mám. Tak vidíte, pak by to bylo v pořádku. To bych vás jenom poprosil, abychom ten název předešlého bodu změnili. A máte pravdu, to potom -
Vážený pane premiére, na odpověď máte pět minut, proto já dám jednoduchých šest krátkých otázek, na které stačí stručné odpovědi.
Za prvé. Vaše koaliční hnutí STAN a první vicepremiér vaší vlády Vít Rakušan dodnes neodpověděl na otázky, kdo jsou koncoví majitelé firem, které jim sponzorovaly volební kampaň. Nelze to dohledat. O tom už jsme tady hovořili. On to nechce přiznat. A hlavně - a druhou věcí je, z jakých peněz pochází tedy ty sponzorské dary, když ani nevíme koncové majitele firem, a zdali vám to nevadí. Proč se na to Víta Rakušana nezeptáte, aby to vyjasnil. Vždyť to je zásadní věc. Říkal jste, že budete pro transparentnost, a skutek utek! To je můj první dotaz.
Druhý dotaz. Kdy vyzvete předsedu Pirátů Ivana Bartoše, který v rozporu s pirátským kodexem kumuluje tři funkce najednou: místopředseda vlády, ministr pro místní rozvoj a poslanec. To přece také není správné. Proč k tomu mlčíte?
Za třetí. Ministr Rakušan se nám už mstí a v aktuální zprávě Ministerstva vnitra, kterou vydal dneska, označuje SPD jako test dezinformátory. Samozřejmě zneužívá Ministerstvo vnitra s cílem manipulovat veřejné mínění, a tím oslabit politickou konkurenci. Tak ať ho přestane zneužívat, jestli ho k tomu vyzvete.
Čtvrtý. Proč je ve správní radě Miroslav Kalousek? Proč ho nominujete do správní rady VZP? VZP má rozpočet 261 miliard korun ročně. Posíláte kunu do kurníku! To je ta změna, kterou jste avizovali? To je ten nový vítr?
Za páté. Proč zvyšujete daně, když jste slíbili, že nebudete zvyšovat daně? Váš ministr práce a sociálních věcí Marian Jurečka řekl, že hodláte zvyšovat spotřební daně. Proč porušujete předvolební slib?
A za šesté, kdy vyřešíte zdražování? Říkal jste, že do konce loňského roku představíte řešení. Nepředstavili jste nic a energetická politika je v rukou národních vlád, proto se nemusíte vymlouvat na Evropskou unii! Děkuju.
No, vážené dámy a pánové, já jsem teda trošku nepříjemně překvapen. Před chvílí tady přišel, prý je to nějaký nový poslanec za STAN, přijde k naší poslanecké lavici, vytáhne mobil a fotí si nás z metru - to je tady tenhleten prostor, kde my sedíme. Já tomu člověku jsem řekl, že nás nemá fotit, a on si tady normálně si tady fotí nás na mobil. To jsou nějaké nové manýry vládní koalice, že se tady fotíme vzájemně, když někdo z poslanců řekne, že si nepřeje být focen. Že přijde k našemu klubu, jsou tam i poslanci ANO, a že nás blejskne zblízka, z metru? 
Proč to děláte jako? Můžete se přihlásit, kdo to z vás byl, protože to byl nový poslanec, já ho neznám. Teď jsem to tady nechával zjišťovat. Policie zjistila, že to není nikdo zvenčí. A můžu se zeptat, proč to - protože já jsem přes tu roušku nezaznamenal, kdo to je tedy. Prý to byl poslanec za STAN. Můžete to prosím vás vysvětlit, proč jste nás fotil tady z metru, jako tady tenhle blok a kam to chcete dávat? Jestli na sociální sítě nebo proč to děláte? Když jsme vám řekli, že nás fotit nemáte? Kdo to z vás byl, můžu se zeptat? (Nesrozumitelné hlasy z pléna.) No, tak ze záznamu to stejně poznáme, kdo to z vás byl, z kamery. Tak jako prosím. Ale já bych vás chtěl požádat, abyste nás tedy bez našeho souhlasu, zvlášť když jsme vám to řekli, že nás nemáte fotit, proč nás fotíte? A proč se, my se jako začínáme fotit v sále vzájemně tady? Vzájemně politická konkurence, když tady jsem viděl, že někteří vaši ministři klimbali, doslova spali tady. Ale já to beru, že je jako ráno, tak bychom si nikdo nedovolili, abychom se tady vzájemně fotili. Prosím vás, to přece není normální.
Já mám jenom technickou poznámku, protože já protože jsem tady vystupoval, tak jsem si odskočil a jestli byste mohl jenom používat ten gong. A je to i pro celé volební období - protože řada z nás bychom byli neradi, aby nám uteklo hlasování. Tak jenom bych vás poprosil, že je tam ten gong, tak by bylo dobré ho třeba občas zmáčknout, abychom se mohli dostavit, a dal nám třeba aspoň těch deset sekund. Děkuji.
Vážené dámy a pánové, navrhuji jako první bod dnešní schůze Sněmovny mimořádný bod programu s názvem Diskuse o nepřijatelných opatřeních souvisejících s covidovou situací, která jsou neúčinná a hrubě porušují práva občanů.
Pakliže by to Sněmovna neodsouhlasila, tak navrhuji zařadit tento bod jako poslední bod programu této schůze Sněmovny. Jen v letošním roce jsme zaznamenali 37 rozsudků Nejvyššího správního soudu, které označily opatření Ministerstva zdravotnictví za nezákonná. V rozsudcích se donekonečna opakuje, že vydáním mimořádného opatření Ministerstvo zdravotnictví překročilo meze své působnosti a že opatření obecné povahy vydalo v rozporu se zákonem a v rozporu se zákonem stanoveným způsobem.
Soudy opakovaně konstatují, že vládní restrikce omezující občanské svobody nejsou dostatečně odůvodněné zdravotními riziky, na které se ministerstvo odvolává. Konstatují také, že mnohá opatření jsou diskriminační a bezdůvodně diskriminují část občanů. 
Já osobně k tomu dodávám, že omezování svobody, omezování pohybu, šikanování podnikatelů a občanů navíc poškozuje občany i na jejich zdraví. Pokud se tu mezi námi najde férový a statečný lékař, tak doufám potvrdí, že stres přímo poškozuje imunitu. Pokud části občanů brání sportovat, plavat, tančit anebo se bavit s přáteli v restauraci, prostě zakazují jim relaxaci, tak opět poškozují jejich imunitu.
Čísla známe. Nadváhu nebo obezitu měly loni podle průzkumu dvě třetiny české populace. Jejich počet od posledního zjištění z roku 2013 výrazně vzrostl. Tehdy mělo nadváhu nebo obezitu 55 % lidí. Výsledky průzkumu novinářům představili zástupci lékařů z České lékařské společnosti Jana Evangelisty Purkyně a konstatují, že mnozí lidé přibrali na váze především v důsledku vládních opatření v souvislosti s epidemií covidu-19, během kterých se méně hýbali a více jedli. Lékaři upozorňují na to, že kvůli nárůstu obezity v populaci vzroste v příštích letech také výskyt přidružených onemocnění a komplikací, což bude mít velké dopady na výdaje zdravotního systému. Mezi klienty Všeobecné zdravotní pojišťovny VZP přibylo 7 % lidí, kteří se léčí s duševními chorobami. Podle odborných odhadů ale psychické problémy mohla pandemie způsobit až u třetiny populace.
Jak nedávno popsal v rozhovoru Martin Anders, přednosta Psychiatrické kliniky 1. lékařské fakulty Univerzity Karlovy a Všeobecné fakultní nemocnice v Praze a místopředseda Psychiatrické společnosti, případů psychických potíží v souvislosti s koronavirem přibývalo. Lidé se podle odborníka více báli dopadu opatření než covidu jako takového.
Vážené dámy a pánové, covidový teror nejenže nesnižuje rizika z covidové virózy, ale naopak je sofistikovaně zvyšuje. Takzvaní odborníci straší občany vysokým počtem mrtvých, aniž bychom tu měli jakoukoli, natož věrohodnou analýzu příčin úmrtí. Jedno víme jistě. Zhruba 10 % lidí, které naženeme do nemocnice, se nakazí takzvaně druhotnou infekcí. K nejčastějším onemocněním, jimiž se lidé v nemocnici nakazí, patří zápal plic. Pokud ho dostane polymorbidní člověk, oslabený, přestárlý, pak je to rozsudek smrti. U nás je to tabu, ale ve světě někteří odborníci tvrdí, že plicní ventilátory mohou i škodit. Jistěže ano, o tom není sporu. Mnoho lidí, covid necovid, totiž dostane takzvanou ventilátorovou pneumonii, a opět ti slabší na ni umírají. Debatu o účinnosti plicních ventilátorů rozvířil ve svém videu, publikovaném 31. března, doktor působící na newyorské pohotovosti, Cameron Kyle-Sidell, který uvedl - cituji: "Léčíme v rámci medicínského paradigmatu, které není pravdivé." Podle tohoto newyorského lékaře lidem s onemocněním covid-19 plicní ventilátory spíše škodí než pomáhají. "Bojím se toho, že pomýlené léčení povede k tomu, že se hodně ublíží spoustě lidí v krátkém čase," řekl dále tento americký lékař.
Lékaře znepokojuje, že v případě pacientů s nemocí covid-19 je podíl úmrtí v případě pacientů, napojených na plicní ventilaci, podstatně vyšší. Údaje z New Yorku uvádějí, že zemře 80 % těchto pacientů, britská čísla hovoří o 66 %. Lékaři v čele s Kylem-Sidellem tvrdí, že důvod, proč tolik pacientů s nemocí covid-19, připojených na plicní ventilaci, umírá, je syndrom akutní dechové tísně. Také například Nicholas Hill, šéf plicního oddělení a oddělení intenzivní péče bostonské nemocnice Tufts Medical Center, tvrdí, že největším problémem je příliš unáhlené připojení na ventilátory.
A co dělá vláda v naší republice? Motivuje nemocnice finančně k tomu, aby ventilátory nakupovaly a pak je naplňovaly pacienty, kteří by je ani nepotřebovali. Tohle není hoax, to jsem si nevymyslel. To je zpráva, kterou jsem dostal od zdravotníků ze svitavské nemocnice. To, že porušili zákon omerty a o podivných postupech vedení nemocnice promluvili, má svůj důvod. Za dřinu na covidových odděleních je vedení v uvozovkách odměňovalo příplatkem 1,60 Kč na hodinu. Ano, nepřeslechli jste se, příplatkem 1,60 Kč. Vedení raději nakoupilo předraženou techniku, díky níž mohou inkasovat od pojišťoven ještě větší peníze.
Pak tedy vzniká otázka, zdali by při správném přístupu Ministerstva zdravotnictví u nás muselo být opravdu tolik obětí covidu, a to už říkám z toho generelnějšího hlediska. Podle všeho zní odpověď ne.
Za všechny ty peníze za očkování a testování těch, kteří obojí nepotřebovali, vyhodila vláda do vzduchu částky, které by stačily na několik nových plně vybavených nemocnic. Kdyby vláda raději investovala do nemocnic a do platů těch, kteří v nemocnicích dřou za žebráckou mzdu, tak bychom měli jak dostatek kapacit, tak dostatek personálu. Tohle vidí všichni, ale bohužel zdravotní pojišťovny a ti zdravotníci, ti poctiví zdravotníci, se o tom bojí mluvit. A těch je samozřejmě absolutní většina, těch poctivých.
Jistěže, protože ty v uvozovkách špatné názory se nejenže dnes cenzurují a zakazují, ale je také už standard, že se za ně vyhazuje. Primář oddělení klinické biochemie a hematologie v hranické nemocnici Ctirad Musil si v uvozovkách dovolil - považte - bagatelizovat covid a jeho dopad na lidské zdraví a obratem byl z funkce sesazen. To, že na druhotnou infekci zemře v nemocnicích zbytečně a navíc 15 000 lidí ročně, to je - zdá se - v pořádku a nezasluhuje to pozornost ministerstva. Ale bagatelizovat covid, to je na vyhazov.
Vážené dámy a pánové, dovolte, abych vás vyzval: neignorujme pošlapávání lidských práv, ať už je to svoboda pohybu, podnikání nebo projevu. Neterorizujme vlastní občany na každém kroku a nezakazujme jim dokonce už i svobodně volně dýchat. Neexistuje pro to žádné pravdivé opodstatnění. Mnohokrát to konstatovaly i soudy. Není přípustné, aby vláda této země šlapala po ústavě, ignorovala ústavu a protiústavně a protizákonně terorizovala vlastní občany.
Žádám vás a prosím vás, vážené kolegyně a kolegové, vás, kteří jste ještě neztratili zdravý rozum, zastavme to. Vyzvěme vládu, a nejen tuto v demisi, ale i tu příští, aby dodržovala ústavu této země, aby respektovala soudní rozhodnutí, aby respektovala svobody a práva občanů České republiky, aby opatření, která vláda dělá, byla nediskriminační, aby byla adresná a aby vždy byla řádně odborně zdůvodněna. To, že dnes vláda masivně diskriminuje zdravé neočkované občany, je totiž neomluvitelné nejen lidsky, ale také z pohledu lékařské vědy.
Americké centrum pro kontrolu a prevenci nemocí, což je přední národní institut Spojených států amerických pro veřejné zdraví, a je to federální agentura Spojených států pod Ministerstvem zdravotnictví a sociální péče, už jasně konstatovalo, byť nerado a v uniklé utajované zprávě, že očkovaní lidé šíří vir covidu naprosto stejně jako neočkovaní. Takže lhát o tom, že očkováním zabráníme šíření viru, je zbytečné a je naprosto neomluvitelné a neodůvodnitelné říkat, že se omezením pohybu neočkovaných zabrání šíření infekce. Je neomluvitelné omezovat na právech a svobodách ty, kdo jsou zdraví, kdo mají dobrou imunitu, ty, kteří nejsou nijak ohroženi a nikoho také neohrožují. Nemluvím jen o lidech, co covid prodělali a kteří se do nemocnice nedostanou, ani kdyby covid dostali znovu, mluvím o milionech lidí, kteří nemají žádné měřitelné protilátky, ale mají silnou buněčnou imunitu, takže vir nedostanou ani ho nemohou šířit.
Co vám, vážený pane ministře zdravotnictví, Adame Vojtěchu, tito lidé udělali, že jim zakazujete plavat, tančit, dát si točené pivo, že je nutíte nosit náhubek a cpete jim očkování, které pro ně není absolutně a doložitelně žádným přínosem, a naopak může být rizikem? Co miliony těch lidí tak strašného provedly, že je šikanujete, terorizujete, že je stresujete a děláte vše, aby naopak jejich imunita oslabila, aby je konečně nacpali do kolonky nemocných?
Rozšířený senát Nejvyššího správního soudu znovu před pár dny potvrdil stávající judikaturu k vydávání plošných mimořádných opatření Ministerstva zdravotnictví s celostátním dopadem. Mimořádné opatření při epidemii nebo nebezpečí jejího vzniku podle zákona o ochraně veřejného zdraví lze podle něj vydat pouze tehdy, je-li jeho cílem zákaz nebo omezení styku skupiny fyzických osob podezřelých z nákazy s ostatními osobami. Není-li ohniskem nákazy celá Česká republika, nelze bez dalšího předpokládat, že osobou podezřelou z nákazy je každý. To je ta judikatura, to je to, co tady komentuje rozšířený senát Nejvyššího správního soudu. Pro ty z Ministerstva zdravotnictví, kteří tato slova nechápou, to přeložím: nesmíte plošně omezovat zdravé lidi. Ministerstvo zdravotnictví musí podle soudu také svoje vyhlášky podložit relevantními fakty. Cituji soud: "Samotná notorieta, že probíhá celosvětová pandemie nemoci covid-19, k takovému závěru sama o sobě stačit nemůže." Konec citátu. 
Dovolte dále citovat nález rozšířeného senátu Nejvyššího správního soudu. Cituji: "Abyste mohli zasahovat do základních práv v důsledku mimořádných opatření, musí být šíření nákazy masivnější a nemoc musí být vskutku nebezpečná. Úvahy ministerstva by se v každém případě musely promítnout v odůvodnění mimořádného opatření." Zatím v žádném - opakuji citaci soudu a zdůrazňuji, v žádném - ze soudně přezkoumávaných opatření ministerstvo v tomto směru pohříchu nic takového netvrdilo a ani se o to nepokusilo.
Dovolte mi říct, že to je neuvěřitelný šlendrián a opravdu děsivá neúcta k občanským právům a svobodám, které ministerstvo a vláda protiústavně dokola pošlapávají. Citovaný soud celkem trefně také konstatoval, že se nesmí přepisovat jasné zákonné normy ve prospěch nějakého v uvozovkách vyššího dobra. Ano, ve jménu dobra byly v historii napáchány ty největší zločiny. Odpusťte si, vážení kolegové z vlády, totalitní manýry.
Ostatně jestli opravdu chcete chránit lidi před nemocemi a smrtí, tak něco začněte dělat s kardiovaskulárními chorobami, na které umírá předčasně 70 % lidí. A opřete se taky do rakoviny, kterou onemocní třetina z nás a čtvrtina z nás na ni také zemře. Tyhle nemoci nejsou chřipečka ani viróza, na ně se umírá těžce, někdy i velmi bolestně a velmi masivně. Jenže to byste museli zakázat volný pohyb bůčku a zavřít fastfoody. A také byste museli otevřít oči a uviděli byste, co a proč skutečně ohrožuje zdraví lidí. A žádná Tečka lidi nespasí. Správné systémové řešení je cílené posilování imunity a zdravý životní styl. Ale to zjevně nikdo nechce a naopak lidem imunitu likvidujete.
Dovoluji si citovat filozofa Jana Konfršta. Cituji: "Nestojí za zamyšlenou, jak frekvence užívání slova imunita ve veřejném prostoru klesá ve prospěch slova očkování? Jak se tato disproporce dramaticky zvětšuje, zvláště je-li zmíněna imunita přirozená? Jak se z tohoto slovního spojení stává červený hadr před zraky propagátorů očkování proti covidu-19? Jak jsou ostrakizováni ti, rozhodnutí vytvořit si dostatečnou odolnost proti negativním vlivům okolního prostředí svým životním stylem?" Konec citátu filozofa Jana Konfršta. Také by bylo fajn poslouchat lékaře, kteří říkají, že tak jako jiné virózy by se covid měl léčit dostupnými léky, a to už u praktického lékaře.
Vážené kolegyně, kolegové, zastaňme se svých spoluobčanů, postavme se za nevinné lidi terorizované a protiústavně šikanované Ministerstvem zdravotnictví a covid fanatiky. Pokud to neuděláme, pak i my budeme odpovědní za zločiny spáchané na občanech. A platí i premisa: když se dnes nezastaneme nevinných lidí, pak v budoucnu už třeba nebude nikdo, kdo by se zastal třeba nás, až to sami budeme potřebovat.
Vážené kolegyně, vážení kolegové, žádám vás o schválení zařazení mnou navrhovaného mimořádného bodu s názvem Diskuse o nepřijatelných opatřeních souvisejících s covidovou situací, která jsou neúčinná a hrubě porušují práva občanů, na program této schůze Sněmovny. V případě, že tento bod zařadíme, navrhuji hlasovat o dvou usneseních v tomto znění.
Za prvé: "Poslanecká sněmovna Parlamentu České republiky považuje současná vládní opatření v souvislosti s řešením epidemie covid-19 za neúčinná a zároveň hrubě porušující práva a svobody občanů České republiky."
Za druhé: "Poslanecká sněmovna Parlamentu České republiky ukládá vládě, aby nepřijímala žádná mimořádná opatření, která by byla v rozporu s ústavou zaručenými svobodami a která by byla v rozporu s rozsudky Nejvyššího správního soudu."
Dále bych si dovolil přečíst veřejnou výzvu, kterou nedávno podepsala řada renomovaných lékařů, jako například profesor Pirk, profesor Beran, doktorka Peková, a je jich tady mnoho a mnoho dalších. Takže já to přečtu: "Jako lékaři a odborníci jsme zděšeni především následujícími fakty." Je to celkem deset bodů, takové desatero. "1. Rezignovalo se na základy klinické medicíny. Místo anamnézy, klinického vyšetření a laboratorního nálezu je diagnostikována nemoc" - uvozovky jsou tady - "na základě jediného výtěru z nosohltanu špatně nastaveným PCR testem. Tato v uvozovkách nemoc je zjišťována i u zcela zdravých lidí, kteří jsou neustále nesmyslně a draze plošně testováni, a to včetně dětí. 2. Všichni zdraví lidé jsou na základě presumpce viny považováni za infekční, dokud nedokážou takzvanou bezinfekčnost, a to pomocí postupů, které žádnou bezinfekčnost prokázat nemohou. Potvrzení o bezinfekčnosti tak dostanou například očkovaní, aniž by byla jejich bezinfekčnost prokázána." Znovu připomínám, že čtu výzvy renomovaných lékařů, kteří se ohrazují proti dosavadnímu jednání Ministerstva zdravotnictví a proti jednání dosavadní vlády. "3. Lživě se tvrdí, že imunita po očkování je lepší a delší než imunita po prodělání nemoci. Toto tvrzení popírá publikovaná data i samotné základy imunologie. 4. Jsme svědky porušování Hippokratovy přísahy - je vyvíjen tlak na nedodržování lékařského tajemství, restriktivní opatření jsou zneužívána proti zákonům lidskosti, lékařská etika dostává vážné trhliny a jsou porušována doporučení WHO i dalších autorit včetně verdiktů soudu. 5. Od počátku jsou návrhy na levnou léčbu odmítány bez bližšího zkoumání a čekání na všespásnou vakcínu se po dlouhé měsíce stalo modlou. Politici" - tím mají na mysli vládní politiky a některé další - "si zčásti přisvojili kompetence k diagnostice, léčbě a prevenci. 6. Po půl roce je zřejmé, že dobrovolnost vakcíny byla jen další lží. Je vyvíjen nátlak na očkování, i když je již zřejmé, že vakcína není účinná v zabránění přenosu nákazy. 7. Vakcíny jsou experimentální, nemají dosud ukončené třetí fáze klinických studií, za možné budoucí nežádoucí účinky farmaceutické firmy neručí. Očkování na nádražích a v obchodních centrech, bez sepsání anamnézy, bez pečlivého vyšetření a poučení očkovaného, odporuje zásadám lékařské profesionality a etiky. 8. Celá epidemie je prezentována jednostranně, není připouštěna svobodná diskuse, objevuje se cenzura, experti s oponentními názory jsou umlčováni, dehonestováni a označováni za dezinformátory, odmítače či popírače, čímž se slovník oficiální propagandy nápadně přiblížil slovníku totalitní strany z období před rokem 1989. 9. Lidé jsou již rok a půl strašeni neuvěřitelnou mediální masáží, na níž se bohužel podílejí i lékaři a porušují tím jednu z hlavních zásad medicíny - především neškodit. 10. Vláda není schopna odpovědět na základní otázku - kdy opatření skončí. Je zřejmé, že ani nulový počet pozitivních testů nepovede k ukončení restrikcí, protože "co kdyby". Tento postup je natolik arogantní a hloupý, že vzbuzuje podezření, že jde o záměrný plán na okleštění lidských práv a svobod."
Takže to jsem přečetl výzvu mnoha renomovaných lékařů, kteří veřejně tuto výzvu zveřejnili. Na všechny tyto otázky by tady měly padnout odpovědi v diskusi v právě mnou navrhovaném bodu, který zajímá v podstatě všech deset milionů občanů České republiky. Zajímá to úplně všechny, protože vláda aplikuje plošná opatření.
Úplně na závěr mi dovolte ještě dodat, že SPD nepodporuje vyhlášení nouzového stavu, o kterém uvažuje vláda, protože ho vláda v minulosti zneužila pro plošná opatření a lockdowny, které podle našeho názoru nevedou k cíli. Je nutné vrátit možnost bezplatného testování, a především soustředit úsilí na ochranu rizikových skupin. Především rizikovým skupinám je nutné umožnit testování na protilátky. Pracovat s touto skupinou musí praktičtí lékaři, kterým je nutné dát možnost rychle aplikovat dostupné léky na covid. Když je někdo negativní při testování, tak by měl být na stejné úrovni jako očkovaný. Odmítáme diskriminaci a segregaci neočkovaných. Nechat se očkovat či neočkovat má být svobodnou volbou každého občana. 
Navíc vláda Andreje Babiše s účinností od včerejšího dne zavádí takzvaný bavorský model, podle kterého zdraví neočkovaní lidé nesmí chodit na volnočasové aktivity, například do hospody, kina a divadla, a přitom očkovaní nemocní mohou kamkoliv. Na druhou stranu vláda ruší testování, protože antigenních testů je nedostatek, protože vláda je nezajistila v potřebném množství v dostatečném předstihu. Vláda hnutí ANO v demisi přijímá další nesystémová protiepidemická opatření. Není žádný důvod pro ukončení testování a pro konec používání antigenních testů. A naopak je potřeba uznávání protilátek a negativních testů jako dokladu bezinfekčnosti. Říkám jasné ne povinnému očkování a ne diskriminaci zdravých neočkovaných lidí.
Poslanecký klub SPD dále navrhuje, a již jsme začali sbírat potřebné podpisy poslanců, mimořádnou schůzi Sněmovny s jediným bodem: Diskuse o nepřijatelných opatřeních souvisejících s covidovou situací, která jsou neúčinná a hrubě porušují práva občanů. Takže poslanecký klub SPD se dnes podepsal, všech našich dvacet poslanců, a místopředseda našeho klubu poslanec Radek Rozvoral dnes osloví předsedy poslaneckých klubů jiných stran, zdali by nám doplnili těch dalších dvacet podpisů, protože na mimořádnou schůzi potřebujeme podpisů čtyřicet, abychom v případě, že tady nebude ten bod schválen, tak abychom měli další příležitost, nebo abychom vytvořili další příležitost, aby byl čas na diskusi nad tímto celostátně mimořádně závažným tématem, abychom udělali nějaké závěry.
Podle nás jsou řešením stávající covidové situace ochrana rizikových skupin a umožnit testování na zjišťování protilátek proti covid-19. Je zároveň potřeba upravit vládní opatření tak, aby byla možnost prokazování bezinfekčnosti i uznávání protilátek a negativních testů. Trend je jasný a vše nasvědčuje tomu, že za 14 dnů opatření vláda ještě dále zpřísní, a my v SPD odmítáme diskriminaci neočkovaných. Chceme zrušit pandemický zákon a odmítáme další případné vyhlášení nouzového stavu. Máme tady platnou krizovou legislativu, která umožňuje řešit současný stav. Zároveň sbíráme podpisy pod petici (řečník ukazuje plénu petici) proti nepřijatelným opatřením souvisejícím s covidovou situací, která jsou neúčinná a hrubě porušují práva občanů. Petice bude už dnes ke stažení na www.spd.cz, to znamená ke stažení jak papírovou formou, tak bude možné podepisovat elektronicky, abychom zapojili co nejvíce občanů, protože jsou tady statisíce občanů, kteří se současným stavem pochopitelně a zcela právem nesouhlasí. A připravujeme také podání správní žaloby proti konkrétním vládním opatřením, která popírají základní práva a svobody občanů. Děkuji za pozornost.
No, já si myslím, že opravdu způsob, jak to vysvětlím, je na mně. Ale dobře. Já vím, že teď jste se rozhodli, zřejmě abyste mě tady trošku přerušovali, ale musím říci, že veškeré mé vysvětlování jde k tomu, abych zdůvodnil, proč navrhuji tento bod. A zároveň platí, že já nikdy nenavrhuji bod, který by nebyl zásadní. To znamená, snažím se tady splnit veškeré ty podmínky. Tak pojďme dál.
Další bod - no vidíte, to tady mám poznamenáno a ukážu vám to, že to tady mám (ukazuje předsedajícímu svůj papír) - a mám bod do programu s názvem Umlčování politických oponentů. Tak vidíte, že ho tady mám opravdu oprávněně. Mám to tady přímo napsáno: Umlčování politických oponentů.
Já jsem se před chvílí díval na prezidiálku a tam jste měla říct větu, jestli jsem si to správně načítal, že zahajujete přerušený bod, kde jsme přerušili tu rozpravu a já jsem byl tady připravený vystoupit. Teď ale...
Ano. Vážené dámy a pánové, já jsem chtěl právě na to upozornit, že jsem se dozvěděl, že tady pan Výborný z KDU-ČSL, prostřednictvím předsedajícího, a pan Michálek z Pirátů už tady obcházejí různá média a říkají, že Okamurovi nedají ve 13 hodin prostor a že mě umlčí a že mi utnete moje vystoupení, přestože jsem chtěl ještě vyhodnotit tu situaci. To znamená, teď je potřeba si to tady říct, aby to všichni slyšeli, pakliže ve 13 hodin budu utnut, že jsem se chtěl vyjádřit ještě k pandemickému zákonu, tak je to další nastupující totalita k tomu, abych se nemohl vyjádřit. Protože v těch 13 hodin už mi to slovo evidentně nechcete dát, chcete mi vypnout mikrofon, abych se nemohl vyjádřit.
Takže já jsem toto chtěl říci, já mám v plánu, protože teď jsou zatím návrhy programu, já jsem měl v plánu ještě něco říct. V každém případě jsem chtěl říct to, že pandemický zákon je přímým útokem na svobodu, na demokracii v České republice. Sám pan ministr Válek říkal, že je to kvůli podzimní vlně, přitom tu platnost - to je na základě tlaku SPD tedy, pravda - jste to aspoň trošku upravili ten zákon, že místo neomezené platnosti je tam platnost do listopadu. Tím ale ztrácí slova pana ministra Válka logiku. Snížili jste ty pokuty na 600 až 800 000. Takže ta práce SPD se tady vyplácí. Díky našemu tlaku také vládní senátoři hlasovali proti. Přesto to tady prosazujete. Ale prostě je potřeba si říci, že o tom zákonu už se mělo hlasovat včera ráno kolem půl čtvrté -
Vážené dámy a pánové, Nejvyšší správní soud ruší opatření a vláda Petra Fialy a ministra zdravotnictví Válka ve stejný okamžik prosazuje další omezování práv a svobod občanů. To je fakt šílená vláda.
Hnutí SPD je pro okamžité zrušení plošných protiepidemických opatření souvisejících s covidem-19. Prosazujeme ukončení diskriminace neočkovaných. Hnutí SPD zároveň vyzývá vládu, aby přestala prosazovat totalitní pandemický zákon, aby skončila diskriminace neočkovaných a aby konečně vláda Petra Fialy začala řešit enormní zdražování všeho kolem nás a řešila věci, které občany skutečně pálí. (Velký hluk v sále.)
Vláda Petra Fialy tady od včerejška, protože už tady jednáme nepřetržitě od včerejší 10. hodiny, předkládá do Sněmovny jako svoji prioritu novelu pandemického zákona. Obsah tohoto zákona... (Řečník se obrací na předsedajícího s žádostí o zjednání klidu.)
Já zareaguji jenom krátce, protože jinak to byla ze strany pana Bartoška samozřejmě zoufalost bez argumentů. Ale tady bych rád připomněl, že v době Národní fronty byla popravena Milada Horáková. Členy Národní fronty byli právě lidovci. Tak to je jedna věc. To je opravdu problém. Rád bych připomněl, že taky předseda lidovců pan Bartončík byl usvědčeným agentem StB. Agent StB, takže vy jste kolaborovali přímo s minulým režimem. No, a v neposlední řadě se účastníte sjezdu Sudetoněmeckého landsmanšaftu, který prokazatelně - a to všichni víme - založili kovaní nacisti a fašisti. Takže to je opravdu velká zrůdnost a velké chucpe a já k tomu už nemám co dodat.
Já jsem tady slyšel pana poslance Výborného z vládní KDU-ČSL a vymýšlí si tady, že tady padají různá stanoviska, jestli je něco proústavní, nebo protiústavní. Jaká různá stanoviska? Od vás, od vašeho ministra jsme přeci žádné stanovisko neslyšeli. On řekl, ať si to přečteme. To znamená, že jsme vyzvali ministra pro legislativu a ten stanovisko neřekl, takže buď neví, nebo nevím co. (Veselost v sále.) A v každém případě když je to tedy právník, pan Šalomoun, tak já sice právník nejsem, ale asi by měl vědět, že Sněmovna není zodpovědná vládě, vláda se zodpovídá Sněmovně. Takže mě tady a nikoho z SPD laskavě neúkolujte, že si mám něco přečíst. Já nejsem ani váš koncipient, ani nikdo jiný a prostě sdělte jednoduše stanovisko. Chovejte se normálně slušně. My jsme vás tady požádali o stanovisko a vy jste arogantní. Proč tady dospělí lidé, nás je dvacet, dobře, jiné opoziční strany je sedmdesát dva, volili nás dohromady miliony lidí a proč nás tady úkolujete vy, který nejste zvolený vůbec nikým? 
Vždyť vy nemáte vůbec mandát od žádného voliče. (Potlesk zejména z řad ANO.) Takže já bych vás chtěl požádat, vím, že jste tady první den, ale mohli bychom mít snad všichni trochu korektní vztahy, ne? Takže když se vás zeptáme jako vlády - a já si přesně pamatuju na tato slova, která, tuším, říkal Zbyněk Stanjura - říkal a vytýkal, my jsme byli také opozice v minulém volebním období, vytýkali jsme vládě i my jako opozice - Sněmovna se nezodpovídá vládě, ale vláda se zodpovídá Sněmovně. Přesně ten obrat si tady pamatuji, že tady opakovaně padal. A je to správný obrat. To je přece obrat, se kterým určitě souhlasíme. Ale teď by bylo dobré, kdybyste to taky dodržovali vy. To je všechno. Protože situace se zase někdy může obrátit a zase budeme chtít v té Sněmovně vzájemně vědět ty informace a mít nějakou slušnou korektní odpověď. O to tady jde. Takže bych chtěl opravdu požádat pana ministra - a teď to přičítám určité nezkušenosti - aby nebyl arogantní, neúkoloval nás tady, že si máme něco někde přečíst, protože pak to vypadá, že neví. Pak to vypadá, že není kompetentní. A to přece nechcete, pane ministře, takhle vypadat. (Smích v sále.) Proto jsem vás chtěl požádat, zdali byste sem šel a jednoduše to řekl v jedné, dvou větách. A máme to zkraje, můžeme si podat ruce, možná se tady budeme vídat celé čtyři roky, možná ne, ona ta životnost bývá různá. (Smích a potlesk v sále.) Ale o to jsem vás chtěl poprosit.
Ale Vít Rakušan je napsáno tady. Proč nechcete být za mnou, abyste to dobře slyšel, abych se na vás mohl obrátit? Proč se vyhýbáte přímému kontaktu?
Komentátor Oldřich Tichý konání vlády komentoval takto - cituji: "Vše ukazuje, že nad rozumem a chladnou hlavou vítězí ego jednotlivých politických hráčů, a rozhodnutí vládní koalice ukázat opozici a veřejnosti svoji sílu tím, že si vydřené vítězství ze Sněmovny nedokázala udržet a potvrdit Senátu, ale vyslala vláda Petra Fialy zcela opačné signály. Tohle se prostě nepovedlo." - Konec citátu.
Já bych chtěl tady ještě říct jeden příklad. Aktuální, je to dnešní záležitost, kdy jsme si všichni v médiích - a myslím, že tady nebyl nikdo, kdo by s tím asi souhlasil, že občané zveřejnili adresy, soukromé adresy vládních politiků s tím, aby tam snad někdo chodil demonstrovat. A tady jsem poslouchal ty reakce, jak to politici odsuzovali. Já s tím taky nesouhlasím, aby se zveřejňovaly nějaké soukromé adresy. Ale přece ten, kdo tohle dělal, je poslanec TOP 09. Tady poslanec TOP 09 - a tady je vidět, jaká je to extremistická strana TOP 09 už na druhém příkladu - před volbami se vyfotil před mým bydlištěm, dal to na internet, aby poštval občany před moje bydliště. Byl to poslanec Ondřej Kolář z TOP 09, starosta Prahy 6. A ještě se vyfotil s tím, že na můj soukromý plot dal visačku koalice SPOLU. A s touto visačkou koalice SPOLU se vyfotil, dal to na můj soukromý plot, udělal fotografie a dal je potom na sociální sítě, aby poštval občany a veřejnost proti mně do mého soukromého bydliště. Takže ten, kdo začal s těmito manýry, je TOP 09 a jejich poslanec Ondřej Kolář, starosta městské části, ve které já bydlím. Takže opravdu by bylo dobré, abyste, vládní poslanci, odsoudili i toto jednání, abyste si udělali pořádek mezi sebou, protože ať je to kdokoli z jakékoli strany, já jsem nikdy nezveřejňoval bydliště nějakého politika a nesouhlasím s tím, aby to takto tady probíhalo. Ale ten, kdo takovýmto způsobem zcela extremisticky jedná, je politik a současný poslanec TOP 09 Ondřej Kolář.
Takže tyhlety manýry, tohleto, že se poštvávají lidi vůči nějakým politikům, to přesně dělá TOP 09 a jejich poslanec. Já jsem to samozřejmě zvládl, ale to je neuvěřitelné, jenom abychom si to tady řekli. A opět to svědčí o tom extremismu TOP 09, kdy na jednu stranu mi tady představitel TOP 09 dneska vyhrožoval - a už je to i v médiích všude možně - a nabádal lidi, aby mi dali do vody tady kyanid, aby mě zabili a otrávili - to byl ten primář té sokolovské nemocnice, Straka se jmenuje, Martin Straka. A jiný politik, dokonce poslanec TOP 09 Ondřej Kolář přímo se fotil s visačkou SPOLU, takhle ji dal na plot, takže předpokládám, že jsou to manýry koalice SPOLU, protože jsem neslyšel, že by se někdo z koalice SPOLU, ani ODS ani TOP 09 ani lidovci, že by se proti tomu vymezili. Nikdo se nevymezil, přestože to proběhlo ve veřejném prostoru. A teď tedy vy odsuzujete, že někdo zveřejní adresy, přitom váš - já také s tím nesouhlasím - ale váš politik naopak toto začal dělat. On to udělal jako první. Takže to je vaše politická kultura zveřejňovat bydliště politiků, aby je tam šikanovala veřejnost? Takže byste si měli udělat pořádek ve vlastním poslaneckém klubu a ve vládní koalici, abyste těmto extremistům řekli, aby takového neadekvátního chování zanechali. A zneužil přitom značku koalice SPOLU. Upřímně já bych byl rád, aby mi politik TOP 09 ani nesahal na můj soukromý plot. Já vůbec nechápu, proč mi tam něco věší na můj soukromý plot. Ale to jsou přesně ty extremistické manýry. Představte si, že by k vám přišel někdo domů a na váš majetek tam něco věšel a potom někde zveřejňoval to, kde bydlíte, máte tam rodinu a všechno. To jsou přece ty argumenty, které jsem slyšel, právě od vás, ale sami byste si měli udělat pořádek ve svém vlastním hnízdě. Takže to je opravdu děsivý, co tady předvádí tahleta strana TOP 09 a my s tím prostě nesouhlasíme. Protože já si myslím, že by tady měla být ta elementární vzájemná lidská slušnost a elementární kultura. Prostě platí - co nemáš rád sám, nedělej druhým - to je jednoduché přece přísloví. Já jsem ho vždycky říkal i svému synovi, když byl ještě malý, a myslím, že to je taky správné přísloví. Co nemáš rád, nedělej druhým a bez práce nejsou koláče. To si myslím, že jsou taková ta už historicky prověřená pravdivá přísloví. Takže to jsem chtěl ještě dodat jenom k té aktuální situaci, že já jsem se stal tady terčem už extremismu dokonce dvakrát a vždycky to bylo od někoho spojeného s TOP 09. Ale jak vidíme, tak ten Ondřej Kolář do toho nasáčkoval (?), já bych v životě o tom člověku ani tady nemluvil nikdy, kdyby teď to zrovna nebylo tím dnešním tématem a viděl jsem to pokrytectví, kdy se tady odsuzuje něco, co určitě nechceme nikdo, ale zároveň to sám váš politik dělá.
Takže pojďme dál. Ano, vládní pandemický zákon, kterým chcete bezdůvodně omezit další práva a svobody občanů, se nejen nepovedl, ale navíc jen ukázal slabost vládní koalice, která přišla i o podporu vlastních senátorů, o podporu veřejnosti a dokonce i části médií. Varovali jsme vás před fiaskem a pokud zákon protlačíte, bude ještě hůř. Ostatně v tomto ohledu jsem v Parlamentních listech zaznamenal i veřejné varování vůči vládě od Jana Zahradila, europoslance ODS. Takže i v té vládní koalici tady panuje rozkol, Senát to odmítne, kde má většinu vládní koalice, významný europoslanec a člen ODS Jan Zahradil také před tím varuje veřejně. Ale vláda prostě natvrdo prosazuje proti všem, aby měla právo omezit další práva a svobody občanů od března, kdy se všechno rozvolňuje a žádné podmínky pro nějaké omezování občanů tady rozhodně nejsou. A prosazujete to tady na úkor zákonů SPD, kterým chceme pomoci zdravotně postiženým lidem, důchodcům, pracujícím rodinám s dětmi, studentům, živnostníkům atd. A kvůli tomu, že tady prosazujete ten pandemický zákon, tak se zdržují veškeré dobré zákony, které jsme tady předložili, protože vy sami jste žádné takové zákony do Sněmovny nepředložili, jak víme, takže to je taky ten problém, jak už jsem říkal, že sami nepředložíte, zamítnete naše návrhy, které jsou připravené a dobré, ale sami žádné alternativní nenavrhujete v tom, že byste pomohli lidem, to je prostě neuvěřitelné.
Ono to opravdu vypadá, že vládní poslanci a ministři žijí v nějakém skleníku a bez ohledu na vládní partaj tak o výkonu mandátu a názorech rozhoduje jen to, že jsou ve vládě. Dovolím si ještě jeden citát ministra Válka z TOP 09 - cituji: "Nějakým radikálním až násilným řešením ve prospěch většiny přece ten odklon od demokracie začínal vždycky. Pořád ale je ta demokracie tak důležitá, že musíte hrozně pečlivě volit, jak a zda vůbec ji omezovat." - Konec citátu. Ten citát je kostrbatý, ale jasný. Když ho pan ministr vyslovil, novinář se zeptal: "Sdílí tenhle váš názor všichni ve vládě?" Pan Válek musel chvíli přemýšlet, než řekl váhavě: "Asi jo." Vážená vládo, vážený pane ministře, boj o totalitní pandemický zákon ukázal, že totalita je právě to, co chcete.
A na závěr perla, která vlastně ukazuje na jádro našeho politického sporu. Řeknu vám jeden citát: "My se rozhodujeme podle dat a chceme dát lidem co nejvíce svobody." - Prohlásil v neděli poslanec a ministr Bartoš z Pirátů, předseda Pirátů Ivan Bartoš. 
Vážení kolegové, a hlavně pane ministře Bartoši z Pirátů, vy jste si asi doopravdy spletli dobu a režimy. V prvé řadě nemáte co dávat lidem svobodu. Jejich svoboda není vaše a opravdu jen totalitní mozek může zplodit větu, že on a jeho vláda dopřeje lidem co nejvíce svobody, a to zjevně podle nějakých dat. Tak může uvažovat jen člověk jako ministr a předseda Pirátů Bartoš, který před volbami slibuje voličům zákon o neomezovaném referendu a po volbách se pak s ČSSD chlubí, jak jeho prosazení Okamurovi zatrhl. To bylo v minulém volebním období. Pravda je, že voliči nedemokratickou snahu ČSSD a pana Bartoše náležitě ocenili tristním volebním výsledkem.
Vážené dámy a pánové, vyzývám vládu Petra Fialy, abyste nebrali občanům svobodu. Naším posláním je lidskou svobodu bránit. Kritériem pro hlasování o vládním pandemickém zákoně, který omezuje lidská práva, nejsou nějaká data, ani ta důvodná data neexistují. Kritériem jsou jen lidská práva. Vládní koalice zažila fiasko, když váš zákon zamítli vaši vlastní vládní senátoři. Je to zlé, ale až zákon zruší Ústavní soud, bude to ještě horší. Chybu může udělat každý, ale trvat na ní a bezhlavě ji prosazovat navzdory faktům a argumentům je opravdu proti zdravému rozumu.
Vyzývám znovu vládu, aby zákon stáhla. Teď máte poslední šanci. Hnutí SPD bude hlasovat proti pandemickému zákonu, prosazuje zrušení pandemického zákona, zrušení všech plošných opatření a návrat do normálního života. Děkuji za pozornost. (Potlesk z řad poslanců SPD.)
Pane premiére, zapomněl jste odpovědět na pana Bartoše, ale určitě ještě doodpovíte.
Co se týče zdražování, tak všichni vidí, i občané na svých peněženkách, že jste nic konkrétního nenavrhli. Výsledek není a ani nebude, protože vy to nevyřešíte, protože to byste se museli postavit tomu Zelenému údělu, takzvanému Green Dealu Evropské unie a také byste museli odmítnout systém obchodování s emisními povolenkami EU, který zdražuje občanům energie. To vy ale neuděláte, protože jste servilní vůči Bruselu a nebudete hájit zájmy občanů České republiky.
Mluvil jste o snížení daní. Tak zatím jste nic nenavrhli. Jediné, co jste snížili, byly slevy na dopravu pro seniory a studenty. Všem se zdražují náklady a vy jste jim ještě vzali peníze. Říkali jste, že budete dělat úspory. Tak to už jste předvedli. Vzali jste peníze hasičům, policistům, vojákům a tak podobně, místo abyste škrtli peníze solárním baronům. Ale to opět nemůžete udělat, protože je to projekt EU.
A STAN vrátili část peněz. Oni dostali přes ty firmy a lá Kypr přes 20 milionů. Ale důležité je, kdo a proč je sponzoroval? Protože potom vidíme, čí zájmy hájí. A to vy nechcete slyšet. A to je problém.
No tak vy jste mi dal otázku, takže já odpovídám na vaši otázku, protože tomu nerozumím.
Kvůli vašemu návrhu zákona, resp. kvůli vašemu nenávrhu, kvůli tomu, že jste nic neudělali, tak kvůli vládní pětikoalici stouply platy politiků o šest procent! Takže jste si zatleskali sami sobě. Obrovským způsobem prodražujete i práci Sněmovny a odmítli jste i v rámci toho hlasování návrh SPD na zamrazení platů politiků na celé volební období. Vždyť od 1. 1. letošního roku, od 1. ledna, se zvýšily platy politiků o šest procent, kvůli vládní pětikoalici. Ví to celý národ a vy se tomu ještě tady smějete, což taky všichni slyšeli. Vy se smějete občanům do obličeje. Dobře, že jste si zatleskali a smáli, vysmáli jste se občanům do obličeje úplně, všichni to slyšeli, za to, že jste si sami sobě zvýšili platy, a smějete se občanům do obličeje. Je to neuvěřitelný chování úplně, je to opravdu neuvěřitelná arogance, je to neuvěřitelný opojení mocí. A já si myslím, že je to úplně neuvěřitelný. A vůbec se nedivím, že vládě Petra Fialy už klesají preference, což jsme viděli i průzkum na serveru televize Nova, že už vám to klesá, na 26 % že vám lidi věří, což pár týdnů po volbách je opravdu z mého pohledu špatný výsledek. Ale ten sestupný trend je potřeba si tady pojmenovat, je potřeba o něm mluvit, o tom, jak klesá důvěra vlády. Já se tomu ani nedivím, protože lidem chodí čím dál zdražující se složenky, zdražuje se jídlo, a vy si přidáte nová tři místa ministrů z 15 na 18, na jejich sekretariáty teď ve státním rozpočtu vyčleňujete desítky milionů korun navíc sami pro sebe, přijímáte pro ten servis, pro ty sekretariáty, pro ty tři nové, nepotřebné ministry 70 dalších pracovníků, lidé to vidí, a přitom slušným lidem nepomáháte vůbec v ničem. To je přece úplně jasné.
Ale znovu se chci zastavit přece jenom u toho momentu, jak jste se teď vysmáli občanům, a ještě že to bylo nahlas, když jsem hovořil o tom, že kvůli vaší koalici, kvůli tomu, že vy jste si přidali, kvůli vám se zvýšily plat politiků o šest procent, že jste zamítli návrh SPD na zamrazení platů politiků. Jako ta arogance, že se dokonce nahlas dokážete lidem smát, to je opravdu šílená záležitost. 
A slyšel jsem nějaké argumenty, kolik stojí hodina jednání Sněmovny. Můžu se zeptat, pakliže by někdo chtěl to glosovat, kolik stojí svoboda a demokracie pro deset milionů občanů České republiky? Jestli by to někdo kvantifikoval? A já za sebe vám odpovím předem. I kdybych tady v té Sněmovny byl osamocený, tak osamocený budu i klidně proti všem bojovat za svobodu a demokracii v České republice. Pro mě je to ta maximální možná hodnota. A pakliže vy tady prosazujete totalitní pandemický zákon, je potřeba udělat všechno pro to, aby taková vláda, která chce ovládat lidi od 1. března a omezovat jim další a další svobody ve fázi, kdy se tady všechno rozvolňuje, ruší se karantény, nemocnice jsou zahlcené, tak aby se tomu zabránilo. Tady někteří poslanci vládní koalice dávají na misku vah, kolik stojí práce Sněmovny, a na druhou misku vah dávají svobodu a demokracii. To také svědčí o mimořádné, mimořádné aroganci!
Ale ono to není ani o té hodině práce Sněmovny. Vy přece prodražujete Sněmovnu o miliardy. O miliardy korun! Protože kvůli vám je tady státní rozpočet, a o tom budeme jednat zítra, až v pátek, v polovině února tady jednáme o státním rozpočtu na letošní rok! V polovině února roku 2022 jednáme o státním rozpočtu na rok 2022. Vždyť kvůli vám nemají miliardy na investice různé úřady. My se potřebujeme proinvestovat z krize. Vy jste zabrzdili peníze. Kvůli vaší vládě, kvůli vaší neschopnosti jste okradli o již slíbené peníze hasiče, policisty, pracovníky v sociálních službách, vojáky, pracovníky úřadů práce, těm jste ještě naložili práci navíc, jak víme, pracovníky dalších potřebných profesí. Vy jste je okradli o peníze. Ano, ta vaše vláda opravdu stojí miliardy, ale všechny občany, kterým jste vytáhli peníze z kapes. Takže takovouhle šílenou, otřesnou vládu, to tady opravdu ještě nebylo a vůbec se nedivím, že vám klesají preference.
A teď jsem slyšel nějaké zástupné přihlouplé řečičky, hodina Sněmovny stojí 700 000 korun. Vždyť to je všechno také kvůli vám. Vy tady máte většinu, máte většinu 108 poslanců, vy si tady můžete prohlasovat jakýkoliv program na schůzi Sněmovny, ale vy jste se rozhodli, že namísto toho, abyste řešili zdražování občanů a naopak snížili náklady občanům, zlevnili jim životy a pomohli jim, tak jste se rozhodli, že vaší prioritou tady bude pandemický zákon, kterým chcete omezit práva a svobody občanů. A my opravdu, od SPD neuslyšíte, že svoboda a demokracie se dá vyměnit za peníze. To je typické uvažování koalice ODS, TOP 09, STAN, KDU-ČSL a Pirátů. Svobodu za peníze. Že by i za úplatky? Ostatně, jak víme, hrozí nyní 16 let vězení politikům ODS v kauze ROP Severozápad v Ústeckém kraji za rozkrádání miliardových dotací. Proto nevím, co máte přesně tím na mysli. Asi jste zvyklí handlovat svobodu a demokracii za peníze. Ale to se nikdy handlovat nedá a nesmí. Svoboda a demokracie je nedotknutelná hodnota a občané na to mají právo. Proto to, že tady klesl někdo na tak nízkou úroveň, a byl to poslanec výborný z KDU-ČSL, že porovnává hodinu práce Sněmovny s omezováním, s plošným omezováním svobody a práv deseti milionů občanů České republiky, přičemž ten, kdo chce ta práva a svobodu omezovat, je právě ta vládní pětikoalice, kterou on zastupuje, to jsme klesli opravdu mimořádně nízko. Mimořádně nízko! A až mě zaráží, že vůbec by tady někdo z vládní koalice mohl už mluvit o nějaké demokracii.
Takže tyhle laciné argumenty, tyhle nesmysly, tohle plácání nebo míchání jablek s hruškami a plácání pátého přes deváté, to na mě opravdu neplatí a na naše poslance SPD také ne a na naše voliče také ne. My máme logické uvažování a nemíchejte tady jabka s hruškama. Pakliže je takhle pomícháte, vždycky půjdu na mikrofon a vysvětlím to, jak to je ve skutečnosti, protože tyhle účelové slátanice, když vládní koalice je v rozkolu, protože už i vaši vlastní senátoři odmítli váš pandemický paskvil, a přesto to tady natvrdo tlačítko, tak já myslím, že už je toho celkem dost. Ale čím víc budete chodit na mikrofon, tím víc my budeme reagovat. A já se žádné přímé názorové politické konfrontaci nebráním. Samozřejmě pakliže to bude v názorové rovině.
Samozřejmě bráním se té konfrontaci, kterou někteří vládní politici nastavují. Mluvil jsem o tom už tady včera, jak mi vyhrožoval primář Martin Straka, primář sokolovské nemocnice, který navrhoval, aby mi tady někdo dal, aby mi tady dali do vody kyanid, aby mě zabili a otrávili. Už je tam trestní oznámení samozřejmě, už jsem informoval i ministra Rakušana a už jsem viděl dneska článek na internetu, že už své výroky bagatelizuje, ale nechtěl bych se dostat pod ruku primáře sokolovské nemocnice spojeného s TOP 09, kandidoval za TOP 09. Ano, kandidoval za TOP 09, všichni to víme. Takže nerad bych se spojoval s nějakými extremisty a s nějakými extremistickými stranami, které mají takovéto kandidáty. A zajímavé je, že jsem neslyšel žádné odsouzení tohoto člověka, verbální odsouzení tohoto člověka z úst zástupců vládní koalice. To je to, co jsem chtěl říct. Kdo z vás šel na mikrofon, aby řekl ano, tento kandidát TOP 09 je špatný, tento primář sokolovské nemocnice je špatný, tohle vůbec neměl říkat. A opravdu nikdy bych se nechtěl dostat po ruku lékaře, který vyhrožuje lidem, že jim dá do pití kyanid. Takže my samozřejmě podáváme i podnět na Českou lékařskou komoru na tohoto lékaře, je tam i trestní oznámení už, ministr vnitra Rakušan o tom ví také, protože vládní koalice se k tomu neumí postavit. Tady předseda klubu TOP 09 pan Jan Jakob normálně se dere vždycky k mikrofonu a zajímavé je, že když má odsoudit kandidáta TOP 09 do místního zastupitelstva, tak najednou mlčí a nechce říct, že měli špatného kandidáta, že tam mají extremistu, a to je samozřejmě velký problém.
Jinak jsem rád, že už se rozběhla debata i ohledně těch výhrůžek kolem domovů politiků. Ale opět jsem neslyšel z úst vládní koalice, abych posunul včerejší debatu, odsouzení chování poslance TOP 09 Ondřeje Koláře, protože jak jsem tady včera uvedl, tak tento pán, kterého více neznám blíže, tak se schválně fotil před mým bydlištěm, dával to na sociálně sítě, aby tam poštval občany proti mně v mém bydlišti. Takže mě by to nikdy nenapadlo, fotit se před bydlištěm nějakého politika, i kdybyste byli z jakékoliv strany, a dávat to na sociální sítě, abych poštvával lidi proti vám. A už vůbec by mě nikdy nenapadlo na váš soukromý majetek věšet nějaké své soukromé předměty, konkrétně tento poslanec TOP 09 tam věšel visačku SPOLU. Já vůbec nechápu, proč někdo na můj soukromý majetek věší nějaké své soukromé věci, které tam vůbec mít nechci. To je nějaká nová kultura z řad vládních politiků, že půjdete a na soukromé majetky lidí budete navěšovat nějaké značky? Asi abyste je označili, kdo je s vámi a kdo je proti vám? To už tady bylo v historii, označovat politické nepřátele a veřejně je pranýřovat a poštvávat proti nim lidi. Ano, to bylo za nacismu v Německu. Ale tyhle manýry opravdu byste mohli nechat. Samozřejmě při pohledu na pana poslance Výborného, vaším prostřednictvím, nechám tu historii tentokrát, která se týká lidovců, protože už bych přímo odcházel od tématu.
Takže já jsem chtěl toto říci v úvodu, jaké jsou priority vládní koalice. Jsou to priority podivné, teď určitě to uvidí i veřejnost a uvidí to všichni občané za chvíli, že vláda nebude řešit, respektive nevyřeší zdražování pro občany. Já už vám to říkám teď, vážení občané, váda nevyřeší zdražování energií a potravin v České republice. Nevyřeší! Uvidíte všichni, protože oni to nechtějí vyřešit. Nevyřeší to, protože to nechtějí vyřešit. A neumí to vyřešit. Ale to, co tady přijde místo vyřešení zdražování, bude korespondenční volba - další priorita vládní pětikoalice. Protože jak jim klesají preference, tak chtějí změnit volební zákon, protože se bojí, že už příště neuspějí, takže chtějí zmanipulovat, otevřít možnost manipulacím a podvodům ve volbách. Nejprve v prezidentské volbě, dále ve volbě do Sněmovny. 
Takže prioritou není řešit zdražování a dořešit zdražování, a já vás žádám, aby tady nebyly nějaké výmluvy, a budu se ptát pořád, ne že dílčím způsobem něco budete řešit ohledně zdražování, jako že jste ještě nic neřešili, ani plán jste nepředstavili, jak premiér sliboval do konce prosince, ale já chci, abyste to vyřešili úplně, já chci, abyste to vyřešili úplně. Protože vy jste slibovali, že máte řešení, sice trošku iluzorní řešení, to jsem se musel tedy trošku smát té naivitě premiéra Petra Fialy, který, jak si pamatujete, tak v televizi řekl, je to cca měsíc, měsíc a půl, že řešením bude předsednictví České republiky v Evropské unii ve druhé polovině roku. Ano, to je přímo citát, který on řekl v televizi. Já jsem na to pak reagoval v přímém přenosu. Tak to je teda fatální iluze a toto vyjádření premiéra Fialy znamená pouze další zdražování energií pro občany v České republice. To jsem teda zvědavý, jak české předsednictví vyřeší zdražování energií v České republice. Nevyřeší. Zase je to lež, je to planý slib, je to naivita téhleté vlády.
Takže to je samozřejmě úplně fatální a bohužel ta vaše vláda vytahuje peníze každý měsíc, i teď, každou chvíli, vytahujete další a další zbytečné peníze občanům z kapes. Vaše vláda je prostě zadarmo drahá. To je příznačný název. Takže ten výsledek té vaší činnosti je, že čeští občané, a všichni to víte, ale vládní koalice k tomu mlčí, no nemlčí, tak dokonce jste udělali konkrétní kroky, tak si začali jezdit nakupovat do Polska, protože Polsko snížilo, zavedlo nulovou daň, daňovou sazbu DPH pro základní potraviny. Jsou tam i levnější pohonné hmoty. Takže čeští občané, občané České republiky, kvůli této vládě Petra Fialy, pětikoalici, pětislepenci, jak přezdívají lidé, i když já už častěji slyším ve veřejném prostoru, že jste dostali přezdívku ubrečená vláda nebo ufňukaná vláda, protože si vždycky stěžujete, že nemůžete vůbec nic prosadit, přitom je to jenom neschopností lidí právě typu Marka Výborného z KDU-ČSL, který to tady hrotí nenávistně a teďka taky práskl do stolu a pak se diví, že s ním nechce nikdo jednat, protože takovýhle vzteklounky, který tady mlátí do stolu, my jsme fakt v dospělým světě, my nejsme tady v mateřské škole, takže buď jste profesionální politik a umíte jednat a umíte nalézat kompromisy, nebo jste jako malý kluk někde na písečku a dupete si jenom nožičkou, že když nebude po vašem, tak prostě se tady zřejmě, no, chtěl jsem říct počuráte, ale to je vaše věc už.
Takže problémem je, že výsledkem nečinnosti vaší vlády, výsledkem nečinnosti vaší vlády je, že čeští občané začali jezdit nakupovat do Polska. To znamená, český občan, místo aby vláda pracovala na tom, aby příjmy českých občanů, abych se vrátil k té ekonomice a k těm základním ekonomickým pravidlům, která, mě překvapuje, že vláda vůbec nechápe, místo aby příjmy českých občanů, které mají v rámci svých platů, mezd a zisků, se točily v české ekonomice a zpátky se nám vracely formou třeba DPH a tak podobně, nebo jiných příjmů, zpátky do naší ekonomiky a do státního rozpočtu, tak vy vlastně svojí neschopností vyvádíte peníze českých občanů do zahraničí. A já těm českým občanům rozumím samozřejmě, protože když vaše vláda není schopna nastavit ani s porovnatelnými zeměmi středoevropského regionu adekvátní ceny potravin a zajistit přístupné ceny potravin, pohonných hmot a energií, tak samozřejmě českým občanům logicky nezbývá, než aby si šli nakoupit třeba do Polska.
Takže to, že vaše vláda nás přichází opravdu draho, ale to není 700 000, to už jsou miliardy, tím, že čeští občané jsou nuceni - a já je chápu úplně a rozumím jim - jezdit nakupovat do zahraničí a přispívat, vlastně zvyšovat HDP v sousedním Polsku, místo aby zvyšovali HDP v České republice, to je všechno vaše vina, vaší vlády. Takže jestli tady chcete hovořit o tom, kdo tady zdražuje, kdo tady zdražuje český rozpočet a kdo tady je drahý, tak jste to vy, ale v miliardách korun. Je to neuvěřitelný. A pak si ještě dovolujete říkat, že hodina Sněmovny stojí 700 000 korun, když vy stojíte miliardy. A ještě dáváte na misku vah boj za svobodu a demokracii s nějakými penězi. To je tedy úplně šílená situace, protože znova říkám, svobodu a demokracii nemůžeme vyměnit za nějaké peníze. Kdybych si měl vybrat svobodu a demokracii a členství v Evropské unii, to je ta stejná otázka: vždycky svobodu a demokracii. To je přece úplně jasné. Já bych chtěl vždycky radši svobodu a demokracii a klidně být o něco chudší a já myslím, že i naši voliči, a já to vím, radši by svobodu a demokracii, než aby je někdo ovládal, šikanoval a tyranizoval a neměli ani na základní potraviny a energie.
Zpátky k tomu, jakým způsobem vaše vláda pracuje s těmi cenami energií, potravin a tak dále. Vy jste nejenom že nejste schopni zajistit levnější potraviny, energie, pohonné hmoty, tak jako to dělají vlády, vlastenecké vlády kolem nás, a SPD je vlastenecká strana, ale vy dokonce ještě šikanujete ty občany, kteří si šli nakupovat do Polska, tím, že ministr financí Zbyněk Stanjura tam poštval celníky proti nim. Já nic nevytýkám celníkům. My podporujeme jak celníky, tak policisty, tak hasiče a další, protože celník musí prostě podle služebního zákona pracovat na příkaz. To znamená, tomu celníkovi nezbývá nic jiného, když mu to přikáže ministr financí Zbyněk Stanjura z ODS, než aby šel kontrolovat ty občany, a politicky, je to politický pokyn. To znamená, celníkům nevyčítám vůbec nic, naopak s nimi soucítím, že řada z nich, bych předpokládal, že si do toho Polska jde nakoupit taky, pochopitelně. A zvláště když vláda tady v podstatě plus minus zamrazila nebo okradla řadu profesí o slíbené zvýšení, a to se jednalo o zvýšení v rámci inflace. Takže místo abyste řešili zdražování energií, potravin, tak vy ještě šikanujete a perzekvujete občany, kteří si jdou nakoupit do Polska, protože v Polsku je vlastenecká vláda, která kašle na zájmy Evropské unie a na diktát z Bruselu, ale šla to prostě řešit.
Takže ono je to opravdu čím dál horší. A za sebe, já jsem opravdu neočekával, že už po pouhých pár týdnech tady bude nějaká vláda, která bude přinášet takové problémy občanům České republiky. Vy jste slibovali už rok, rok jste slibovali, a já to vím z první ruky, protože jsem v těch televizních debatách s Petrem Fialou a s dalšími pochopitelně byl v těch televizích, celý loňský rok i jindy. Takže vaši představitelé pětikoalice říkali, jak jsou připraveni programově, jak jsou připraveni vyřešit všechno, zdražování jak jste připraveni vyřešit, ale skutek utek. Vy nemáte připraveno nic. Jediné, co chcete, a jediné, co je váš program, je, že chcete vládnout. Druhá věc je, a to už jste voličům neřekli, že nevíte jak, respektive že jenom sami pro sebe.
Co se týče... takže já bych vás chtěl důrazně požádat, důrazně bych chtěl požádat vládní pětikoalici, a tady předseda poslaneckého klubu KDU-ČSL, pan Marek Výborný, tady neustále chodí na mikrofon, ale já bych ho chtěl taky požádat prostřednictvím předsedajícího, aby přišel na mikrofon s tím, že řekne, jak vyřeší to zdražování. To lidi zajímá, jak vaše koalice vyřeší to zdražování, protože už jsem si všiml, že vy chodíte na mikrofon s věcmi, které schválně vůbec neřeší ty problémy občanů. Takže já se znova ptám, až půjdete na mikrofon, a už jste se před chvílí hlásil, jsem si všiml, možná jste stáhl už zase, tak já bych rád ve vašem vystoupení slyšel, jak vyřešíte zdražování energií, potravin a pohonných hmot v České republice. A jestli to ve vašem vyjádření nezazní, tak je to k ničemu úplně. Pro občany. 
My chceme slyšet od nějakého vládního představitele, a je pravda, že pan poslanec Marek Výborný z KDU-ČSL tady mluví nejčastěji na mikrofon, se ukázalo, a ještě pan Jakob, předseda klubu TOP 09. Takže já bych vás chtěl požádat, protože vy jste evidentně takoví ti mluvnější mezi vašimi poslanci, protože jsem si všiml, že drtivá většina vašich poslanců vůbec nemluví, takže buď nechtějí mluvit, nemluví, nebo nemají argumenty, nebo se možná už ani nechtějí hlásit k některým vašim tématům typu pandemický zákon. Tak u vašich senátorů jsme to viděli, že dokonce to zamítli a byli proti. Takže já bych chtěl, až půjdete na mikrofon, a já myslím, že máte chuť jít na mikrofon, doufám, ale i kdybyste šli na mikrofon zítra i příští týden, prosím, vložte tam to, jak budete řešit to zdražování, protože od ministrů se toho nemůžeme dočkat. Takže abyste chápali, vážení kolegové z TOP 09 a KDU-ČSL, proč nabádám vás, protože ministrů jsme se ptali už x-krát a ministři na ten dotaz neodpovídají. Premiér Petr Fiala také ne. Ten řekl, že v prosinci představí plán, a nepředstavil nic. A znovu, jak víme, to ví všech deset milionů občanů České republiky a jejich rodiny, každému chodí drahé složenky a zdražuje se to. Takže občané čekají. Takže já bych byl rád, abyste do vašich vystoupení také zahrnuli vaše konkrétní návrhy na řešení zdražování. Protože když to řešení nemá vláda, přestože ho slibovala, tak očekávám, že ho budou mít a znají ho předsedové poslaneckých klubů. Ti nejvýraznější, ti, kteří za vás nejvíc mluví. Takže tady bychom uvítali, abyste to rozebrali trošku déle, abychom to také mohli připomínkovat, a my tady ty alternativy jasně nabízíme.
Tak pojďme teď k tomu dalšímu tématu této schůze, a to je způsob, nebo respektive nezpůsob, neschopnost vládní koalice pomoci v rámci těch opatření a v rámci těch způsobených škod živnostníkům, osobám samostatně výdělečně činným a malým českým firmám. Pro hnutí SPD je od našeho vzniku jednou z hlavních oblastí zájmu a jednou z hlavních programových priorit snaha o všestrannou a systémovou pomoc našim živnostníkům, osobám samostatně výdělečně činným a malým českým firmám. Toto naše přesvědčení se ještě zásadně zintenzivnilo s vypuknutím epidemie koronaviru v březnu roku 2020, kdy okamžitě následovala tvrdá vládní omezení podnikatelských aktivit a vyvstala akutní nutnost vytvoření systému pomoci a podpory těchto skupin občanů a samozřejmě rovněž jejich zaměstnanců a jejich rodin. Je pro nás velmi smutným zjištěním, že vláda Petra Fialy se pomoci našim živnostníkům od svého nástupu téměř vůbec nevěnuje, a to ani ve svých programových dokumentech, tak hlavně ani ve své praktické každodenní činnosti. No, prostě slov je hodně, ale činy nepřicházejí. To je typická charakteristika této nové vládní pětikoalice.
Je pro nás proto velmi smutným zjištěním, že vláda Petra Fialy v podstatě odmítá pomoci nějak systémově těm pracujícím a slušným lidem a firmám. My v SPD naopak samozřejmě podporu této společenské skupiny považujeme za velmi klíčovou, a to zvláště v dnešní době, kdy na ni tvrdě dopadají všechna vládní omezující epidemiologická opatření posledních dvou let. Chtěl bych vás upozornit i z hlediska ekonomiky, že páteří ekonomiky nejsou nadnárodní korporace a montovny, které notabene ještě vyvádí miliardové zisky České republiky do daňových rájů, a to, abychom toto změnili a upravili, tady byl také a bude ještě zákon SPD a je tady vložen ve sněmovním systému. Ale vládní koalice ho také odmítá, protože jdete na ruku Evropské unii a nadnárodním korporacím, místo abychom ty zisky více zadrželi tady, třeba formou povinné reinvestice části toho zisku. Ale to vás nezajímá. Vás to nezajímá a pak tedy brečíte, fňukáte, že nejsou peníze ve státním rozpočtu. Přitom neuděláte vůbec nic pro to, aby ty peníze tady byly. Ale vy to vždycky vyřešíte tím, že sáhnete a vezmete peníze slušným lidem, které tady potřebujeme, typicky ty hasiče, které naopak SPD podporuje.
Je nesporné, že naši živnostníci a malé české firmy si po dvou letech tvrdých opatření, která omezují a ničí jejich podnikání, jednoznačně zaslouží významnou a hlavně opravdu efektivní pomoc od státu. Pomoc, která zabrání zániku dalších živností a která rovněž do budoucna podpoří poctivě pracující drobné podnikatele a umožní restart jejich podnikání. Podnikatele i jejich zaměstnance samozřejmě. Na zaměstnance SPD nikdy nezapomíná. To totiž současně pomůže i zachránit tisíce pracovních míst, protože naši živnostníci jsou v mnoha případech zaměstnavateli dalších českých občanů, což si často málokdo pořádně uvědomuje se všemi důsledky a významy tohoto faktu. V naší práci v předchozím a také už i v tomto volebním období v Poslanecké sněmovně jsme proto za práva a zájmy našich živnostníků a malých českých firem tady bojovali celou dobu. I po celou již téměř dvouletou dobu, když se průběžně jednalo o nejrůznějších kompenzacích za omezení jejich podnikání a uzavření jejich provozoven. Šlo zejména o boj o podobu takzvaného kompenzačního bonusu a jeho parametrů, aby na něj dosáhli skutečně všichni živnostníci, kteří byli těmito opatřeními zasaženi a jejichž práva bývalá vláda často ignorovala, například v tom smyslu, aby na tyto kompenzace měli nárok i živnostníci na takzvanou vedlejší výdělečnou činnost, tedy například starobní a invalidní důchodci a studenti, a dále také ti živnostníci, kteří pracují na dohody o provedení práce a na dohody o pracovní činnosti, anebo o prosazení nároku živnostníků na mimořádné ošetřovné při péči o jejich děti v době uzavření škol a školek.
Leccos podstatného se nám bohužel vzhledem k tehdejším poměrům ve Sněmovně nepodařilo prosadit, SPD je opoziční stranou, přičemž za největší škodu a chybu považujeme zamítnutí našich návrhů, jejichž cílem bylo odpuštění povinných odvodů sociálního a zdravotního pojištění všem živnostníkům postiženým vládními omezeními, omezujícími opatřeními na celý rok 2021, což by jim pomohlo opravdu velmi citelně a mnohým z nich by to umožnilo i jejich podnikatelské přežití. A dále se nám, nám v SPD, ani na tři pokusy nepodařilo prosadit, aby nárok na kompenzační bonus pro eseróčka měli všichni společníci všech těchto společností s ručením omezením, kterým bylo během epidemie znemožněno anebo výrazně omezeno podnikání, nejen společníci maximálně dvoučlenných eseróček, což bylo jasně diskriminační.
Rukou společnou a nerozdílnou tento návrh zamítla, tento návrh SPD na pomoc malým českým firmám a živnostníkům, rukou společnou a nerozdílnou tento návrh zamítla jak bývalá vláda hnutí ANO, tak i současná pětikoalice, která se sice slovně hlásí k podpoře živnostníků, ale jde o postoj naprosto falešný, jelikož v praxi platí z jejich strany pravý opak. Podle jejich reálných kroků, podle reálných kroků vlády Petra Fialy je jejich postoj k našim živnostníkům a podnikatelům dost nepřátelský. Naopak podporujete nadnárodní korporace, které odtud vyvádí zisky do daňových rájů. Ostatně jak vidíme na příkladu hnutí STAN, Starostů a nezávislých, dokonce je firmy z daňových rájů v milionech korun sponzorovaly. Sponzorovaly jejich volební kampaň a dodnes odmítá předseda STANu a ministr vnitra Vít Rakušan říct, a je to i první vicepremiér české vlády, kdo jsou ti koncoví majitelé těch firem, kteří je sponzorovali, sponzorovali kampaň STAN a Pirátů. A Piráty už to ani nezajímá, protože ti už si sedli ke korýtkům a už servilně mlčí, jenom aby tam byli.
Svědčí o tom přístupu vlády Petra Fialy, svědčí například předčasné ukončení programu Antivirus B, který pomáhal udržet zaměstnanecká pracovní míst v oborech zasažených omezeními podnikání a následným propadem obratů a příjmů. A hlavně v přímém přenosu i tady ve Sněmovně vidíme, že resortní Ministerstvo průmyslu a obchodu i celá vláda přistupují velmi laxně k prodloužení programů finanční pomoci živnostníkům a firmám postiženým stále pokračujícími omezeními opatřeními zejména v oblasti služeb. 
Dne 31. ledna zatím zcela bez náhrady skončilo období, za které je možné žádat o takzvaný kompenzační bonus z důvodu propadu tržeb v souvislosti s omezením podnikání, a dodnes rovněž nebyly vyhlášeny již v prosinci Ministerstvem průmyslu a obchodu vyhlášené a přislíbené výzvy k přijímání žádostí o finanční kompenzace v posledních dvou funkčních programech ministerstva na pomoc podnikatelům, COVID - Nepokryté náklady a COVID 2021, na což tisíce podnikatelů spoléhaly, přestože různá omezení podnikání minimálně v některých oborech dále pokračují, abychom se před několika dny nakonec z úst ministra průmyslu Síkely dozvěděli, že tyto programy už vůbec pokračovat nebudou, což je facka do tváře našim podnikatelům a porušení daného slibu a zásady legitimního očekávání, které tito podnikatelé měli. A to už vůbec nehovořím o nulové aktivitě Ministerstva průmyslu i vlády ohledně pomoci českým živnostníkům a firmám zasaženým astronomickým růstem cen elektřiny a plynu. Ale o tom jsem tady už hovořil, že vláda je absolutně nečinná a nechce řešit zdražování. Co řešit? Vyřešit! Vy to musíte vyřešit, nejenom dílčím způsobem... no ani dílčím způsobem. Vůbec nic neděláte. Protože ten příspěvek na bydlení jste nabídli cca pěti procentům domácností. A protože formulář je tak komplikovaný a částka tak minimální, tak si o to zažádal pouze zlomek, malá část i z těch pěti procent domácností, které by teoreticky na to mohly mít nárok. Takže i jedinou malinkou věcičku, kterou jste udělali, a tím jste ještě zdvihli dávky nepřizpůsobivým, i takzvaným nepřizpůsobivým, abych to řekl správně, tak jediné, co jste udělali, je v podstatě tak komplikované, nelogické a špatné, že to občané ani nejsou schopni pořádně využít. Odradili jste občany od toho to využít. To je problém. Protože jakákoli věc, kterou by vláda měla dělat, by měla být srozumitelná, měla by být uživatelsky příjemná, přístupná. Ani to nejste schopni. V minulém volebním období, když jste byli taky v opozici, jako bylo SPD, tak tohleto přesně jste kritizovali na té předešlé vládě, a i my jsme to kritizovali, že opatření nejsou srozumitelná a že je chaos. Ale vy v tom chaosu a opatření, to vidíme u pana ministra Válka, pokračujete. Tam už se to úplně celé pomotalo, že dokonce i Senát, kde máte většinu vládních senátorů, tak už zamítá vaše návrhy. Ale to už je jiná diskuse.
Teď bych chtěl mluvit o tom, že vůbec nepomáháte ani českým živnostníkům a českým firmám, kteří jsou zasaženi astronomickým růstem cen elektřiny a plynu. To je naprosto cynický a tristní postoj, zvláště víme-li, že pokud je odběr elektřiny či plynu veden v režimu takzvaného místa podnikání, nikoli v režimu soukromého místa k bydlení, nejen že nelze využít ani hypotetickou a nedostatečnou možnost požádat o příspěvek na bydlení, proto jsem o tom hovořil, ale hlavně to, že ceny energetických komodit jsou u odběrných míst určených k podnikání mnohem vyšší než v nemovitostech určených k bydlení a jejich poslední růst už je pro mnohé podnikatele likvidační.
Připravované programy pomoci podnikatelům, které v minulých dnech představilo Ministerstvo průmyslu a obchodu ministra Síkely a které včera schválila vláda, jsou velmi slabé a nedostatečné. Drtivá většina živnostníků a firem, které byly postiženy omezením provozu obchodu a služeb, nedokáže splnit přísně nastavená kritéria vzniku nároku na státní finanční pomoc, jak přesvědčivě dokládají ve svých stanoviscích různé podnikatelské svazy a asociace, například Sdružení podnikatelů v gastronomii nebo Sdružení jihomoravských živnostníků a podnikatelů. Navíc tyto čtyři programy nejsou stále nijak konkretizovány a ani fakticky vypsány. K tomu má dle vládních představitelů dojít až nejdříve za týden.
Za velmi alarmující považujeme i absolutně nedostatečnou komunikaci vlády a Ministerstva průmyslu a obchodu směrem k zoufalým živnostníkům a podnikatelům, kteří se v minulých dnech a týdnech tázali na podobu, termíny a podmínky nových kompenzačních programů.
Odpovědí jim bylo, jak o tom svědčí desítky, či spíše stovky podnětů, které jsme my v SPD obdrželi, pouze mlčení. Absolutně nulová tolerance. A to mimochodem desítky či stovky podnětů chodí nám jenom v jednom kraji například na naše krajské maily našich poslanců. Dohromady je už těch podnětů obrovské množství, že ministerstvo v podstatě nereaguje. Absolutně nulová reakce vůbec na snahu živnostníků a podnikatelů se dozvědět podobu, termíny a podmínky nových kompenzačních programů. Já nechápu, proč ministr průmyslu pan Síkela prostě nezajistí komunikaci ministerstva vůči těm, kteří platí ministerstva a platí jeho plat, tak aby jim bylo odpovězeno. Já nechápu, proč máme dostávat doslova stovky podnětů od živnostníků a českých firem, to jsou slušní lidé, kteří pracují a chodí do práce, odvádějí daně a živí státní správu, a odpovědí je prý mlčení a absolutně nulová reakce. To je přece strašný!. To je strašná arogance.
Přece i kdybyste jim tam odpověděli třeba "nevíme, nebo odpovíme za chvíli, nebo odpovíme, až budeme vědět", tak je to aspoň nějaká odpověď. Ale úplně ignorovat dotazy daňových poplatníků a občanů České republiky, zvláště když se ptají podnikatelé a živnostníci Ministerstva průmyslu, což je v podstatě jejich ministerstvo, mělo by být jejich, ale ono je proti nim, jak se ukazuje, tak tam by ta komunikace přece měla být v podstatě partnerská, přátelská, vstřícná. A ten stát naši živnostníci a naši podnikatelé, čeští živnostníci a čeští podnikatelé, tím mám na mysli nikoli národnostní diferenciaci, ale kdo je daňovým poplatníkem, plátcem daní v České republice, o to tady jde, tak ti by přece měli cítit oporu. Mělo by to být tak, že když někdo zavolá na linku třeba Ministerstva průmyslu, tak že nebude volat s pocitem, jestli se vůbec dovolá, jestli mu někdo odpoví, ale bude volat s pocitem, že určitě se dovolá a určitě si s ním někdo hezky promluví a dá mu ty informace. Ani po třiceti letech od roku 1989 není schopna vláda zajistit takovou elementární komunikaci? To je přece úplně šílený. To je neuvěřitelný.
To u nás v cestovní kanceláři, já jsem dovezl, my jsme dovezli, je nás tam víc, přes milion japonských turistů do České republiky od 90. let v součtu. A kdybychom takovýmto způsobem pracovali, tak přijdeme o všechny klienty, kteří tady mimochodem také utrácejí obrovské peníze do státního rozpočtu jenom na příjmech DPH, na ubytování, na nákupech a podobně.
Já bych očekával, že když pan ministr, jak jsem četl, přišel z privátní sféry, tak že opravdu by to mělo být nastaveno tak, a myslím, že víme, o čem mluvíme, aby prostě ten servis pro občany fungoval, a ne aby nám tady stovky lidí psaly, že odpovědí jim je mlčení a absolutně nulová reakce. To přece... Takhle to fakt nedělejme, jestli vás můžu poprosit, pane ministře Síkelo.
Víme tedy zatím jen to, že ministr průmyslu a obchodu Josef Síkela na tiskové konferenci 9. února sdělil, že ve zkráceném termínu budou renotifikovány některé staré programy ministerstva na pomoc živnostníkům, což už ovšem dnes prakticky zase neplatí. A po doplňujícím dotazu novináře upřesnil, že podmínkou pro vstup do těchto programů bude propad tržeb o 50 % a že se bude porovnávat tento propad vůči období listopad až prosinec 2021, nikoli celé druhé pololetí loňského roku, jako tomu bylo dříve. Všechny relevantní podnikatelské svazy se shodují v tom, že tyto podmínky musely být konstruovány tak, aby na pomoc nedosáhl žádný subjekt, který se snažil dva roky omezení poctivě přežít a který provozoval svou živnost v době tvrdých restrikcí. Absence známosti konkrétní podoby budoucích kompenzací také působí ohromné problémy jednotlivým živnostníkům, podnikatelům a firmám například v jednání s jejich věřiteli, což je opět naprosto katastrofální. To je potřeba si uvědomit. I tenhleten moment je hrozně důležitý u podnikání. 
A je zcela zjevné, zejména i na základě živnostníků a nejrůznějších podnikatelských asociací, že se ministerstvo přes opačné proklamace snaží kompenzace a finanční odškodnění podnikatelům zkrátit co nejvíce, a to bez jakéhokoliv morálního, ale i ekonomického a národohospodářského oprávnění. Naprosto mimo meze jakékoliv slušnosti a pochopení jsou některá vyjádření, či, řekl bych, spíše výhrůžky z vládních řad vůči podnikatelům v tom smyslu, že jde už o poslední pomoc, která jim bude v souvislosti s dopadem vládních omezujících opatření poskytnuta a že si prý mají rozmyslet, zda budou i nadále pracovat a podnikat ve svých oborech, protože vláda je nehodlá udržovat na jakési transfuzi. To je absolutní nehoráznost, zejména od vlády, kterou tvoří subjekty falešně se vždy tvářící jako ti, kdo stojí na straně českých živnostníků a podnikatelů.
Tady bych rád zdůraznil, ale pan ministr Síkela to stoprocentně ví, že páteří ekonomiky nejsou montovny, nadnárodní montovny. Až se jim tady přestane líbit, tak prostě odejdou, a to ani nemluvím o tom, že vyvádí daně často do zemí, kde jsou výhodnější daňové podmínky. Je to ten Kypr například. Ale právě páteří ekonomiky jsou živnostníci. Ti nikam neodejdou. Ti tady musí žít, jsou to malí živnostníci a malé české firmy, ty jsou páteří ekonomiky. To nejsou nadnárodní korporace, které se dokážou sbalit a odejít někam pryč a je jim Česká republika ukradená, protože jejich cílem je pouze získat a vyždímat podmínky v České republice.
Takže stát by měl podporovat živnostníky a malé české podnikatele, kteří platí daně v České republice a žijí tady s námi v České republice. To je ta páteř ekonomiky, a mimochodem, ale to určitě pan ministr taky ví, takové ty základní ekonomické poučky, že i v případě krize je to i protikrizový přístup, protože když se vám tedy sbalí pár nadnárodních korporací a ekonomika bude závislá na nadnárodních korporacích a odejdou, tak samozřejmě ekonomicky to způsobí kolaps, ale když podpoříme živnostníky, kteří se věnují různým oblastem činností, ne nikoliv se čistě například orientovat na automobilový průmysl.
To je také mimochodem téma, které bych někdy od pana ministra rád slyšel, co s tím hodlá dělat, protože ta v podstatě docela jednostranná orientace na automobilový průmysl v okamžiku, že Evropská unie tlačí Green Deal a podobně, tak u nás řada lidí pracuje v automobilovém průmyslu, nebo se tady vyrábí komponenty, je to prostě obrovská část českého exportu, tak jaký je vlastně plán vlády a ministerstva hospodářství, jakým způsobem vlastně zabránit destabilizaci českého průmyslu, jakým způsobem prostě diverzifikovat tu českou výrobu a český průmysl, abychom stáli na víc nohou a i v souvislosti s tím zeleným šílenství z Evropské unie, abychom zachovali tu českou ekonomiku a české hospodářství nějakým způsobem stabilně. To taky vůbec od vlády neslyším, tyto informace, ale ono, jak víme, není vůbec na nic čas, už není čas, protože nějakým způsobem diverzifikovat ten průmysl a hospodářství to je věc samozřejmě na X let, to není, že si tady luskneme a najednou tady budeme mít jinou strukturu.
Takže zpátky k tomu, že ti živnostníci a podnikatelé, právě ty malé a střední firmy a živnostníky je potřeba podporovat. Já bych tady chtěl požádat pana ministra Síkelu, aby to kdyžtak ve svém vystoupení, jestli půjde vystoupit, taky zmínil, protože tady bych se rád shodl s panem ministrem, kdo je tedy tou prioritou a že se tady o ty lidi musíme postarat, ať si o nich někdo myslí cokoliv, kdokoliv, my je v SPD podporujeme, ale to jsou ti, co tady budou žít se svými rodinami, pracovat tady a hlavně je tam taky, že se každý věnuje různým těm oblastem činnosti, a to je samozřejmě důležité i v případě krize nebýt závislý pouze na jednom segmentu.
Protože, pokud vláda Petra Fialy do budoucna už úplně odmítá pomáhat podnikatelům, přestože stále trvá platnost některých omezujících opatření, lze jednoznačně očekávat mimo jiné toto: hromadné, v některých oblastech doslova masivní a plošné propouštění zaměstnanců těchto podnikatelů, ztrátu pracovních míst, nárůst zaměstnanosti a nápor na veřejné finance v oblasti výplaty pojistných i nepojistných dávek, nárůst počtu konkurzu insolvencí a exekucí, propad tisíců lidí do dluhových pastí, zánik tisíců živností. A to přeci nechceme, my to za SPD nechceme. Proto se na to ptám, co s tím hodlá vláda dělat. Když si uvědomíme, že tato vláda nesmyslně ukončila program Antivirus B, který byl zaměřen právě na podporu zaměstnanosti v oborech postižených omezujícími opatřeními, jde doslova o smrtící kombinaci a bude nezbytně nutné v takovém případě okamžitě aktivovat takzvaný kurzarbeit.
Tato vláda se často ohání západními vzory, zejména německými, ale pouze tehdy, když se jí to hodí. Ale právě v situaci, o které hovoříme, by se naše vláda v Německu inspirovat mohla, například programem Neustarthilfe, což i já, který neumím německy, si to umím přeložit, že je to nový start pomoci, jestli překládám správně. Že jsem si tuhle, ale to už je dávno, na střední škole, prolistoval nějakou učebnici němčiny, takže tento program na pomoc s novým startem, na pomoc podnikatelům, který bude v Německu fungovat ještě po celý rok 2022. A týká se právě adresně těch oborů, které byly postiženy nařízeními o zákazu vstupu neočkovaným občanům do příslušných provozoven obchodů a služeb. Ale to bychom asi po naší nekompetentní a arogantní vládě chtěli příliš.
Hnutí SPD říká jasně a v tomto smyslu i pracuje: vážíme si našich živnostníků a podnikatelů, kteří jsou onou pověstnou solí země, motorem jejího hospodářství a zaměstnanosti a základní oporou systému veřejných daňových příjmů. Teď mi dovolte úplně závěrem. Pakliže vládní koalice dovolí schválit program této schůze Poslanecké sněmovny, abychom se skutečně mohli dobrat k řešením toho zdražování, a já myslím, že to spíš nedovolíte, protože žádné řešení na zdražování nemáte, tak vlastně co byste tady logicky diskutovali, ale kdybyste náhodou chtěli diskutovat naše řešení, tak já bych rád navrhl tři usnesení, o kterých bychom v takovém případě hlasovali, ale to lze o nich hlasovat až, pakliže dovolíte schválit program této schůze:
I. Poslanecká sněmovna vyzývá vládu České republiky, aby neprodleně vypracovala a předložila novelu zákona o kompenzačním bonusu pro rok 2022, která by umožnila čerpat tuto finanční pomoc živnostníkům a podnikatelům postiženým dopady vládních omezujících opatření i za období po 31. lednu letošního roku.
II. Poslanecká sněmovna vyzývá vládu České republiky a Ministerstvo průmyslu a obchodu, aby urychleně našim živnostníkům a podnikatelům předložily a také zveřejnily realistické a široce dostupné, nikoliv nereálné a diskriminační, speciální podpůrné programy na pomoc živnostníkům a podnikatelům v oborech, které v roce 2022 byly a nadále jsou postiženy vládními omezujícími opatřeními, například nařízeními o maximálním počtu osob, které se mohou účastnit vybraných akcí, například v oblasti kultury či sportu.
III. Poslanecká sněmovna vyzývá vládu České republiky, aby její prioritou při pomoci živnostníkům a podnikatelům postiženým omezujícími opatřeními byla ochrana zaměstnanosti a pracovních míst českých občanů. Děkuji za pozornost. (Potlesk z řad poslanců SPD.)
Už tamhle kývají.
(Mluví v jednu chvíli oba současně.) Ale vy mi přece nemůžete diktovat, já se k tomu postupně dostávám. -
No, tak je otázka, jestli bezskrupulózní je urážka. Já si myslím, že ne, že je to slušné slovo. Tak nevím, jaké mám použít slovo, jo? Nevím, že by to bylo cizí slovo? To přece vůbec žádná nadávka není, to jsem nepochopil. A mohl byste mi tedy říct, jaké alternativní slovo bych měl použít, pane místopředsedo, místo slova bezskrupulózní?
Dvacet čtyři, tak. Pojďme dál. Nyní bych chtěl navrhnout, abychom předřadili na program schůze Poslanecké sněmovny - a to je zásadní návrh. To je zásadní návrh, to je samozřejmě návrh, který je potřeba projednat a je to ústavní zákon o celostátním referendu. Je to návrh zákona SPD a je to sněmovní tisk číslo 8. Sněmovní tisk číslo 8. Samozřejmě já jsem tady zdůraznil, že je to návrh SPD, protože jak jistě víte, tak poslanec může navrhnout předřadit i návrh, který je za jinou politickou stranu, takže aby nedošlo tady k nějakému nedorozumění.
Takže tedy za nás říkáme, že ten návrh SPD jako zákon, (návrh?) o celostátním referendu má samozřejmě tady už delší anabázi. Jak víte, tak já ten návrh zákona o referendu prosazuji už v Parlamentu, mám na mysli i Senát, protože jsem byl i senátor, tak ho prosazuji v podstatě od roku 2013 a stále se tomu ostatní politické strany brání. A já prostě jsem vždycky přemýšlel nad tím, proč se ostatní politické strany brání tomu, abychom v České republice zavedli zákon o referendu. Protože jak už jsem poznamenal, tak v podstatě my jsme už poslední ze dvou zemí, která nemá v Evropě, v Evropské unii referendum. (Otáčí se k předsedajícímu.)
Já bych vás chtěl jenom požádat, oni tady mluví přímo přede mnou a mě to ruší, tak jestli by mohli přestat mluvit. Diváci jsou v pohodě, ale buďte zticha v tom případě a nerušte mě. (Ruch v sále, poslanci tleskají.) Na diváky jsem zvyklý, to je v pořádku.
Jenom bych poprosil o klid, jestli můžu.
Vážené dámy a pánové, já bych znovu chtěl zdůraznit, že váš vládní návrh tzv. pandemického zákona je bezprecedentním útokem na práva a svobody občanů. Proto poslanci hnutí SPD tento zákon nepodpoří.
Zároveň jsem vás chtěl informovat, že jestli si to tady prohlasujete, tak pro nás v SPD politický boj za svobodu, demokracii a lidská práva v této souvislosti nekončí a budeme bojovat dál. Podáme ústavní stížnost jednak na pandemický zákon a také na způsob, jakým byl tento zákon přijat zde v legislativní nouzi, protože tímto zákonem zásadně omezujete ústavní práva a svobody občanů. Tady bych připomněl tu důležitou větu, v jakém případě můžete podávat zákon v legislativní nouzi. Je to pouze v případě, cituji, mimořádných okolností, kdy jsou zásadním způsobem ohrožena základní práva a svobody občanů, nebo bezpečnost státu, nebo když státu hrozí značné hospodářské škody. 
Tady samozřejmě neobstojí ani ten argument, že něco už u Ústavního soudu bylo, protože to, co tam teď překlápíte vy, je přece jiná varianta.
A já bych chtěl na závěr vyzvat vládu premiéra Petra Fialy, který tady za mnou sedí, abyste okamžitě zrušili plošná protiepidemická opatření související s onemocněním covid, mluvím o těch plošných opatřeních. A rád bych vás požádal, abyste stejně jako mnohé ostatní země rozvolňovali. Vy říkáte, že rozvolňujete, ale naopak si teď tady prosazujete zákon, který omezuje práva a svobody, další práva a svobody občanů. Prostě pojďme se vrátit už do normálního života.
Zároveň vás chci, pane premiére požádat, abyste ukončil diskriminaci neočkovaných a to ale i v této souvislosti toho rozsudku, který dneska padl, ale my už to říkáme dlouhodobě. A také bych chtěl vyzvat členy vlády a tady pana premiéra Petra Fialu, abyste konečně začali řešit enormní zdražování všeho pro občany v České republice. Je to zdražování energií, potravin. A neřešte, prosím vás, jako prioritu tady celý měsíc, pane premiére, pandemický zákon a korespondenční volbu. Opravdu předložte, prosím vás, ty zákony. Vy jste vláda, my jsme v opozici. Vy máte tady tu většinu. Takže já vás chci požádat, abyste konečně začali řešit věci, které opravdu pálí občany České republiky, a to je vyřešení zdražování v České republice. Děkuji za pozornost. (Potlesk poslanců SPD.)
No, děkuji, pane místopředsedo, ale jsem to zase slyšel z pravé části sálu. Tak aby to nebylo tendenční.
Já mám přednostní právo, a jestli si pamatujete, tak třeba i vy jste si brali, třeba se něco stalo ve světě, tak jste navrhli minutu ticha k tomu, právě v tomto okamžiku na úvod schůze jste navrhovali, přestože to vůbec nebylo k programu schůze a nic a všichni jsme to umožnili a postavili jsme se a uctili jsme tu minutu ticha. Takže co se týče těch témat, tak délka není zmíněna vůbec už v jednacím řádu, že?
No tak když už poděkovali všichni, tak to abych vám poděkoval i já za klub SPD, protože to tak je. To tak je prostě. Vy jste přišel s velice, musím říct, odvážným vyjádřením a my ho politicky vnímáme. Děkuji a těšíme se na spolupráci. (Smích a potlesk opozičních poslanců.)
Takže je poslancem, ministrem a místopředsedou vlády a o to jde, že Piráti mají jasně v jejich kodexu, který slíbili občanům dodržovat, zakázanou kumulaci funkcí člena vlády a poslance. Takže vůbec nechápu, co mi to tady říká paní ministryně Černochová. Ona asi nezná ten kodex Pirátů. No dobře. Ale pak je dobré se k tomu nevyjadřovat. Takže předseda tam není, předseda strany. Vy máte zakázáno ve vašem kodexu, kterým jste slíbili občanům, Piráti, máte zakázanou kumulaci funkcí člena vlády a poslance. Takže krátce řečeno, ministr Ivan Bartoš by měl okamžitě položit funkci poslance nebo ministra a místopředsedy vlády. Já přece neříkám, že máte opustit všechno. Ale já vám to ani nechci říkat, ale já tady cituji váš kodex a jde o to, že se chci zeptat, proč vlastně porušujete to, co vy sami jste slíbili občanům. Takže o to tady jde. Takže podle mého názoru by měl Ivan Bartoš okamžitě položit buď poslaneckou funkci, nebo vládní. A přestat podvádět lidi.
Ivan Bartoš to ale v rozporu s předvolebními sliby udělat nechce, protože se Pirátům zalíbily funkce a teplá korýtka a sosají z veřejných peněz plnými doušky. Takže si myslím, že opravdu by bylo potřeba, aby, opravdu by bylo potřeba, aby se Piráti k tomu postavili a tenhle bod já chci prostě navrhnout, abychom o něm diskutovali a abychom vám dali příležitost to samozřejmě nějakým způsobem vysvětlit. Ale ono se tohle špatně vysvětluje, že jo, pochopitelně. Protože tohleto se velmi špatně vysvětluje, protože jak chcete vysvětlit něco, co děláte v rozporu s tím vaším předvolebním slibem. To přece není normální! Takže já opravdu bych tady chtěl požádat pana ministra Bartoše, aby hlasoval pro tento bod. Abyste hlasoval pro tento návrh bodu této schůze Poslanecké sněmovny, protože já to vůbec nechápu, že vy jste si hráli na transparentnost, hráli jste si na to, že nebudete kumulovat funkce a teď, když jste se dostali do vlády, tak vlastně skutek utek a kumulujete. A já si myslím, že to není správně. Myslím, že vy byste i v rámci toho, že vám klesají preference - třeba klesnou někdy i nám, to já nevím, jak říkám, politika je vrtkavá, třeba už tady nebudeme příští volební období, to já opravdu nevím. Ale v každém případě bych se vůbec nemontoval do jiné politické strany, ani se mi nechce montovat do politické strany žádné, každý má svých starostí dost myslím, ve vlastní politické straně, to si myslím, že musíme uznat a myslím, že každý jsme rádi, že se jmenujeme svým stranám. Ale kdybyste to tady veřejně neslíbil, že nebudete kumulovat, tak bychom se tady na to pochopitelně ani nemuseli ptát. To je přece úplně jasné.
Takže tohleto je další bod, který má název Kumulace funkcí Ivana Bartoše. No, ono to není jenom o vašem kodexu, mimochodem. Ono to není jen o tom vašem kodexu, ale je to i o té koaliční smlouvě, kterou vy jste slíbili před volbami voličům. Takže ten bod, co tady navrhuji, tak on má trošku širší souvislosti dokonce, protože tady se, protože když se podívám na koaliční smlouvu, na ten váš kodex, tak tady vidím, že, vidím tady ten odstavec, že Kandidát koalice se zavazuje v případě zvolení. Bod 5.2.1. Jasně. Bude prosazovat programová východiska koalice a volební program koalice. 
Potom je tady bod 5.2.2. Vstoupí do poslaneckého klubu strany, která ho nominovala, a během volebního období v něm setrvá s výjimkou toho, pokud bude po projednání na koaliční radě vyloučen.
Tady to je třeba ještě v pořádku z vašeho pohledu, ale já se samozřejmě hned dostanu k tomu, proč ten bod navrhuji, protože to je právě to, co je potřeba, že mi připadá, proto ten bod navrhujeme, že podle toho, co jste tady slíbili voličům, porušujete nejenom ten váš kodex, který jste slíbili občanům, kodex Pirátů, ale dokonce i tu koaliční smlouvu Pirátů a STAN, kterou jste slíbili voličům.
Teď tady v bodě 5.2.3. píšete, že před předložením svého návrhu či hlasování na plénu Sněmovny či výboru své záměry a sporné otázky projedná na jednání svého klubu tak, aby bylo možné v předstihu organizovat práci a hlasování ve Sněmovně. Se tady zmiňuje ta práce a hlasování ve Sněmovně.
Teď už se blížím k tomu, kde to mám právě vyžlucené, ale abychom šli podle logiky věci, aby to bylo pochopitelné, tak to tady samozřejmě beru v té posloupnosti.
Potom je tady bod 5.2.4. Bude hlasovat v souladu s koaliční smlouvou uzavřenou mezi Piráty a STAN a v případě účasti ve vládě v souladu se smlouvou o povolební koalici na vládní úrovni s případnou výjimkou u otázek takzvané zásadní výhrady svědomí, kde mají poslanecké kluby obvykle volné hlasování.
No a teď je tady přesně ten bod 5.2.5. A tady je napsáno, že kandidát koalice se zavazuje, že v případě zvolení bude brát poslance, případně člena vlády, jako prioritu a zařídí si své ostatní aktivity, v závorce je práce v samosprávě, studium, podnikání, výuka a tak dále tak, aby výkonu funkce mohl věnovat dostatek času. S funkcí zastupitelů na obci či kraji je přijatelný souběh s nejvýše jednou neuvolněnou funkcí.
Proto ten bod navrhuji. Jak to tedy je? Na jednu stranu kumulujete funkce, to se vás chci právě zeptat v tom bodu. Tady je jasné, že kumulujete funkce v rozporu s vaším Pirátským kodexem. To je jasný. Prostě se vám zalíbila korýtka, takže najednou tři funkce dohromady a kodex se hodil za hlavu a podvedli jste vaše voliče. To je ten odstavec, který se tady řešil v souvislosti s panem Farským, ale v jeho případě v jiné souvislosti. Ale tady je tedy napsáno, že bude brát práci poslance, případně člena vlády, jako prioritu. Vy to nemůžete brát jako prioritu, jak jsem to pochopil já, protože kumulujete, takže dokonce tady vidíme nejenom, že je zakázaná kumulace, ale vy postupujete i v rozporu s vaším druhým dokumentem, a to je, že při práci poslance, případně člena vlády, si vlastně nemůžete zařídit ostatní aktivity, protože jednou aktivitou je tedy člen vlády a druhou je poslanec a vy se nechcete jednoho nebo druhého zbavit. Chcete je zkumulovat, zalíbilo se vám to. Tohle je ta otázka, co tedy s tím, když vy vlastně máte - je to tady dokonce napsáno - přijatelný souběh s nejvýše jednou neuvolněnou funkcí. Ale poslanec i ministr - takže to jsou ty otázky.
Jinak ještě 5.2.6. To je v celé té záležitosti už jenom takové příznačné, že kandidát nebude přijímat výhody, které koaliční rada označí za neetické. Vaše koaliční rada místo, aby označil za neetické, že nedodržujete Pirátský kodex a koaliční smlouvu, tak, jak vidíme, od té vaší koaliční rady stěží můžeme něco očekávat. To už tady přeci vidíme úplně jasně a na rovinu.
5.2.7. K tomu už nevím, co dodat. Učiní maximum, aby se vyvaroval střetu zájmu, nebo ho vhodným způsobem ošetřil. To tady všechno úplně padá, tyhle věci. Nebudeme tady slovíčkařit, protože v okamžiku, kdy kumulujete funkce a nedodržujete ten předešlý bod, tak už to v podstatě ztrácí jakoukoliv váhu, i tyhle další proklamace.
Takže to je bod, který jsem chtěl navrhnout, protože tohle je potřeba vyjasnit. A já se vás na to budu, pane ministře, tady ptát pravidelně. A vy samozřejmě neodpovíte, budete strkat hlavu do písku jako ten pštros, ale problém je, že každý ví, že když strčíte hlavu do písku, tak jste vidět, takže to samozřejmě nemá žádný smysl. Bylo by dobré se k tomu postavit čelem. Vy byste měl normálně říct - a tím pádem bych tady ten bod nemusel navrhovat, férově, jít tady na mikrofon ne zítra, pozítří - zalíbily se mi prostě funkce, před volbami jsem něco slíbil a teď se mi líbí být zároveň poslanec, ministr, místopředseda vlády. A voliči by si to nějak přebrali a nějak by si to vyhodnotili. Ale tohle, že jste si před volbami hrál na hrdinu, který tady všechny peskoval a potom po volbách skutek utek, to prostě není. Takhle se nechová chlap. To není chlapské. Já myslím, že ministrem by měl být chlap, nechci říct chlap s čím, protože pan místopředseda Bartošek by mě zajisté hned okřikl.
Takže přejdu plynule k dalšímu bodu programu. Pane místopředsedo, nechte mě to jenom trošku zformulovat. Už předem avizuji, že se to týká Dolu Turów, aby neměl někdo dojem, že tady nenavrhuji bod. Bude se to týkat Dolu Turów, protože ta vládní dohoda, respektive ta mezivládní dohoda, není dostatečně výhodná tak, jak mohla být. A zaznamenal jsem i reakce od našich voličů, že vaše vláda, vláda Petra Fialy, to nevyjednala pro Českou republiku výhodně. Je to celkem dost velké téma, protože tady nemluvíme jenom pro ty, co se neinformují, nebo se v tom tématu úplně neorientují. Mluvíme tady o částkách typu 45 miliard euro, 50 miliard euro. To, že to vláda uzavřela způsobem, který podle názoru mnoha lidí mohl být mnohem výhodnější, bychom tady neměli přejít mlčením. To se na mě nezlobte, ale toto prostě přejít mlčením nelze.
Já bych tady jenom krátce řekl, u tohoto bodu krátce, že ta původní dohoda, ne dohoda, ale ten původní materiál, který byl výchozím bodem k tomu jednání, který byl připraven ještě za předešlé vlády, dával České republice odškodnění 50 miliard euro, ale to, co v podstatě ve finále podepsala vláda Petra Fialy, potažmo paní ministryně Hubáčková z životního prostředí, asi to podepsala, ale v každém případě pojďme mluvit o té vládě, tak je 45 miliard euro. To znamená, že tam došlo k zásadnímu snížení. A to není, že o pět míň, mluvíme o miliardách eur, znovu zdůrazňuji. (Výkřiky ze sálu.)
Ne, já jen, abych je nemusel překřikovat, abych nemusel překřikovat. (Předsedající: Dobrá.) No, jestli chcete vyhlásit přestávku s tím, že se potom vrátím zpátky, to by mi problémy nedělalo. Ale vy určitě chcete vyhlásit nějakou záludnou přestávku. (Smích v sále, potlesk v levé části sálu.) Tak jestli vyhlásíte přestávku, pane místopředsedo, na poradu vedení Sněmovny, tak to je v pořádku, protože já bych pak kontinuálně pokračoval. Ale to záleží na vás. (Reakce v různých částech sálu. Někteří poslanci stojí v hloučcích v uličkách.)
Já jenom právě, co měl být ten dotaz na vyhlášení pauzy, protože já ji sám vyhlásit nemůžu, to by musel předseda klubu, takže právě ten dotaz směrem na mě jsem přesně... jenom jsem si to chtěl vysvětlit, jestli chcete být tak milosrdný ke mně a poradit se ve vedení a já bych si třeba odskočil.
Tak zajímal jsem se o to, zdali o našem návrhu -
Vážené dámy a pánové, projednáváme tady ten vládní návrh pandemického zákona, kterým chce vláda omezit ústavou garantovaná práva a svobody občanů, a teď jsme se tedy dostali k momentu, kdy tady máme hlasovat o tom, zda existují podmínky pro to, aby byl tento vládní zákon projednán ve zkráceném řízení. Za hnutí SPD říkám jasně, že neexistují podmínky pro to, abychom jednali ve zkráceném řízení. My chceme, abychom tento zákon projednali ve všech třech čteních. Samozřejmě my ho chceme zamítnout. O našem návrhu na zamítnutí pandemického zákona se tady bude hlasovat. Ale tak jako tak, když už to předkládáte, tak by to projednání mělo být standardní ve všech třech čteních a v řádných lhůtách. Takže všechna tři čtení a řádné lhůty. To je podle našeho názoru ten správný postup.
A já vám samozřejmě řeknu proč. Za prvé, už v ten moment, o kterém jsem hovořil, a o tom už se tady hlasovalo a vy jste nás tady převálcovali, přestože jsme vám to tady zdůvodňovali asi 17 hodin, tak prostě i ten stav legislativní nouze a potažmo my to vidíme i na ty podmínky, aby byl zákon projednán zkráceně, tak prostě to lze udělat pouze v případě mimořádných okolností, kdy jsou zásadním způsobem ohrožena základní práva a svobody občanů nebo bezpečnost státu nebo kdy státu hrozí značné hospodářské škody. Jinak je to zvůle. Takhle na sílu tlačit tzv. pandemický zákon, což je jenom vámi jinak pojmenovaný nouzový stav, kterým chcete omezovat, omezovat plošně, chcete mít bianko šek na omezování práva podnikat občanů, práva na soukromý společenský život, práva na vzdělání. Je to prostě totalitní návrh a ten je potřeba odmítnout. Takže tady to nesplňuje ty podmínky. Takže tento zákon by měl být podle našeho názoru projednán v řádném jednání, nikoliv takto chvatem.
A já samozřejmě zdůvodním ještě další návrhy proč. Za prvé, ten váš návrh zákona spojuje opakovaně různé důsledky s existencí epidemie, ale epidemie nějaké konkrétní nemoci, aniž by však existovala jakákoliv závazná právní definice toho pojmu. Čili vy si v podstatě můžete ukázat, ministr zdravotnictví nebo ministr vnitra nebo ministr obrany, tak tady je epidemie, přitom vůbec není právně definováno, co to vlastně je, a na základě toho omezíte práva a svobody občanů. Plošně samozřejmě. Tak to je první z několika nepřijatelných momentů v tom vašem návrhu zákona.
Zároveň ani důvodová zpráva k tomu vašemu zákonu nevysvětluje řádně nebo dostatečně, proč by měla být pravomoc k vydání mimořádných opatření, notabene teď, když evropské země rozvolňují a upouští úplně už od opatření - Británie, Irsko, Dánsko, dneska jsme četli, že Norsko, už se takhle přistupuje, Španělsko zvažuje, Rakousko, tak vláda Petra Fialy nepochopitelně ztrácí tady čas a energii, jako svoji prioritu tady tlačí pandemický zákon, kterým chtějí omezovat občany, dostat bianko šek na omezování občanů, na dobu neurčitou dokonce to tady vláda navrhla.
Samozřejmě pro nás je úplně nepřijatelné, aby Ministerstva obrany a vnitra, navíc vlastně ministr obrany a ministr vnitra prostě dostávaly pravomoce omezovat tyto ústavní práva a svobody. Takže to je další moment.
Další moment, který považujeme za velmi problematický, a to prostě nelze takhle ve zkráceném řízení tady předhodit a natvrdo si to tady budete prohlasovávat zcela nedemokraticky, protože já nemluvím o demokracii, že tady máte 107 poslanců, protože jak jsem říkal, vy nemáte 108, protože pan Farský je poslanec, ale není tady, on je v Americe. Ještě se nevrátil a ani nesložil mandát, takže podvádí dál voliče samozřejmě. Je to hnutí STAN. A samozřejmě tady je to o té demokracii, o té ústavní. A vy nemáte ústavní většinu, proto o tom mluvím, aby tady zase někdo nepletl jabka s hruškami, že řekne, my tady máme většinu 107. Pozor, ale tady mluvíme o ústavní, že chcete omezovat ústavou zaručená práva a svobody. A vy nemáte ústavní většinu. Není to pravda. Takže tady už vidíme další střet. Takže nejenom, že to podle našeho názoru nejde projednávat v legislativní nouzi, ale i v tom zkráceném řízení.
Za a), my znovu říkáme, navrhujeme a bude se o našem návrhu hlasovat - na zamítnutí pandemického zákona, ale tak jako tak vy prostě to neuvěřitelně totalitně tlačíte na sílu, že chcete, vy jste tak lační omezovat občany, přestože tady žádná pandemie není, že prostě vy všechno chcete zkrátit rychle, aby to nikdo nemohl připomínkovat, a než se občané nadají v podstatě nebo než si to uvědomí někteří občané, tak už aby to bylo a už nevratně pokud možno.
A samozřejmě tady je také problematický moment a tady to zase vidíme, že to v tom zkráceném řízení, prostě nelze takovéhle závažné věci projednávat tady, že vy omezujete - v podstatě je tady další omezování, které vláda Petra Fialy navrhuje, práv dětí na vzdělání. Ale to, jak jsem už zmínil, tak to je zrovna jedno z práv, které zaručuje ústava, konkrétně článek 33 Listiny práv a svobod, a to je prostě nepřijatelné! 
Další věc. Vy chcete, vaše vláda, to je ta koalice ODS, TOP 09, KDU-ČSL, STAN a Piráti, tak například vy chcete nakázat lidem, aby se zdržovali odděleně od ostatních fyzických osob. No to je neuvěřitelný. Ta rodina třeba, to jim tady nakážete na základě běžného zákona, někdo, ministr zdravotnictví (nesrozumitelné), tak a vy nemůžete být s babičkou, s maminkou. Ano. Nebo dokonce dcera s rodiči, protože tady vy vůbec nespecifikujete, co se tím oddělením, zdržováním rozumí. To je neuvěřitelná zvůle, co vy předvádíte.
Ale znova říkám. Vy nemůžete běžným zákonem tady převálcovat ústavní práva, takže to vůbec není na projednání ve zkráceném řízení. Znovu říkám, my to chceme v návrhu zamítnout. Já vím, že nás je pouze 20 v SPD, bojujeme tady, co můžeme proti té drtivé vaší většině. Nikdo z nás ani nespal tady, vy jste se mohli vystřídat, vy jste si někteří, jak víme z médií, vzali už spacáky, takže jste se vyspinkali hezky tady ve Sněmovně, protože je vás 107, jo? Nás je 20, takže my jsme nezamhouřili pochopitelně ani oko a bojujeme ze všech sil proti té drtivé vaší většině, která prosazuje to omezování práv a svobod občanů.
Dále - znova říkám, co to tady vidíme ještě dál. Je tady třeba i to, že budete nařizovat tím běžným zákonem tu izolaci nebo karanténní opatření, tak to je také zcela zásadní krok, který představuje zcela mimořádný zásah do základních lidských práv a svobod garantovaný ústavou. Takže to nemůžeme takhle šmahem tady všechno zkráceně, všechno legislativní nouze. Já vás tady už od včerejška dopoledne vás tady vyzývám, stáhněte ten zákon. Stáhněte to, dokud je čas. Protože já myslím, že již řada občanů České republiky vidí a ptá se, proč to tady takhle tlačíte, místo abyste řešili zdražování energií. Místo toho, abyste věnovali veškerou energii, že věříte (?) zdražování energií občanů, zdražování potravin. Ne, na to vy nemáte čas. Tam nemáte návrh, přestože už rok říkáte, že jste připraveni vládnout personálně i programově. Ale natvrdo pořád tlačíte jenom dvě vaše priority tady. Korespondenční volby, pandemický zákon. Nemáte jiný program.
Pandemický zákon, korespondenční volby. To je katastrofa. Katastrofální stav, že vy nemáte ani nachystané žádné zákony pro lidi samozřejmě. Takže samozřejmě korespondenční zákon, ale to tady ještě se bude projednávat v budoucnu, protože se bojíte, že už neuspějete ve volbách, proto potřebujete korespondenční zákon, který umožňuje manipulace a podvody. Tak já se nedivím, že paní Pekarová z TOP 09 nebo Piráti se bojí, že jo. Protože tam ty preference buď jsou pod 5 % nebo strmě klesají, podle mých informací. Takže samozřejmě to jsou ti první, co chtějí rychle změnu zákona, aby se nějak zachránili. To znamená ne prací pro občany, ale těmito různými prostě účelovými změnami. A my jsme proti, my jsme proti korespondenční volbě samozřejmě. My žádné manipulace nepotřebujeme a tady nějaký prostor pro nějaké podvody.
Takže tady to chci říct, že to nám také vadí. To nelze prostě, je to potřeba projednat. Tady je potřeba argumentovat. Další věc, proč si myslíme, že by to nemělo být ve zkráceném řízení tady. Tak v podstatě je to i to prodloužení účinnosti ze zákona. Já vím, vy to chcete na dobu neomezenou. Jo, teď najednou pod tlakem SPD, dobře, tady někdo navrhuje do listopadu. Ale ten vládní návrh je, že to navrhujete na neurčito prodloužení. Ano, to je vládní návrh. To je ten návrh, který přišel z vlády. Ne že ne. Je to tak. Vy navrhujete dokonce, abyste mohli omezovat základní práva a svobody na neurčito. Na neurčito. Je to tak. A až po tlaku SPD, ale i veřejnosti, části veřejnosti rychle, rychle, protože zjistíte, že postupujete paskvil, tak pozměňovací návrh, že do listopadu. Ale to je tedy totální nekompetence vlády. Když předloží paskvil - a znova už jsem to tady dneska říkal, sami vládní poslanci dávají pozměňovací návrhy ke svému vlastnímu vládnímu návrhu, protože je špatný a je to paskvil. No to jsem snad ještě nezažil. To je neuvěřitelný.
Takže místo abyste to férově přiznali a stáhli to, že už je to paskvil nad paskvil a chaos na chaos a omezování svobod a omezování svobod, protože jste se v tom zamotali i sami, takže když jsem se chtěl třeba tady v kuloárech zeptat, co je ten váš další velký kompletní pozměňovák, tak vaši poslanci ani neví mnozí, co to přesně obsahuje, se v tom nevyznáte ani vy sami, tak to je opravdu neuvěřitelný. Neuvěřitelný, diletantský amatérismus. Ale nejhorší je, že to je mimořádně nebezpečný, protože vy chcete tady tím zákonem omezovat základní svobody ústavou garantované svobody a práva občanů, přestože k tomu není žádný důvod.
Další věc, s čím máme samozřejmě problém a proč si myslíme, že by to nemělo být ve zkráceném řízení, tak je, že ten váš návrh zákona... Pardon, já se ještě tady podívám do poznámek, že ten váš návrh zákona představuje zcela protiústavní zásah moci zákonodárné do moci výkonné, a to i dle stávající judikatury Ústavního soudu. Jak už jsem říkal, tak další tou věcí, proč to prostě nelze takhle natvrdo tlačit v tom zkráceném řízení je - a to už jsem tady poznamenal, to jenom zdůrazním, že návrh zákona opakovaně operuje s pojmem epidemie, ačkoliv chybí jeho zákonná či obdobná definice. Mimořádně nebezpečný návrh zákona. To je opravdu zvůle. Že místo aby občan si žil v právním státě, tak občan vlastně vám ještě bude muset dokazovat, že je vlastně v pořádku a že vlastně byste mu měli povolit žít podle ústavy a nechat mu prostě ty základní práva a svobody. To je neuvěřitelný.
Dál. Návrh zákona otevírá obrovský prostor pro vynucování si zásahu do integrity lidského těla a zavádění experimentálních postupů v rámci výkonu státní moci, a to zcela v rozporu s obecními, morálními a etickými zásadami zakotvenými v mezinárodních úmluvách. To znamená, to je další věc, kterou nemůžeme šmahem. A já už jsem to tady říkal ve svých předešlých projevech, proto to tady nebudu opakovat, tady jsem to rozebral podrobně. Podrobně v několika hodinách přesně tyhlety pasáže. Samozřejmě to, co je také problém, a to také si myslím, že nelze jen tak pominout, že váš vládní návrh zákona bezprecedentně omezuje nárok na náhradu škody vzniklé právnickým a fyzickým osobám ve stavu pandemické pohotovosti. To znamená vy nakážete, nesmíte jít do práce, protože vy navrhujete i omezení podnikání, jo. Vy navrhujete přesně... vy navrhujete omezení podnikatelské nebo obdobné činnosti, to je přímo ale v ústavě právo podnikat. To je protiústavní návrh, co vy navrhujete.
A zároveň ale bezprecedentně omezujete nárok na náhradu škody právnickým i fyzickým osobám. No to je šílený. Takže vy zničíte lidem životy svévolí, a pak nic. Omezíte nárok na náhradu škody. S náhrady je např. vyloučen ušlý zisk. To znamená vy třeba pokryjete tomu chudákovi živnostníkovi nájem nebo nějakou mzdu zaměstnance, ale ten jeho zisk, což je vlastně jeho plat a příjem, tak ten už mu nedáte. (S výsměchem.) Zničíte život, ale on bude závislý na dávkách nějakých a odpovědnost vlády žádná. To jsou prostě také věci, které zkráceně takhle nejde si tady říct: Chceme zavést totalitu, chceme zavést covidovou totalitu, přestože ostatní státy ve světě, mnoho už států si jí rozvolňuje, vy naopak chcete přitvrzovat a rozšiřovat opatření, kterými chcete omezovat občany. Úplně jdete proti všemu smyslu, to je neuvěřitelné, jaké máte nedemokratické choutky.
Další věc je, což opět prostě nemůžeme ve zkráceném řízení, my s tím nesouhlasíme, protože vy tady zavádíte drakonické pokuty. 3 miliony korun pro právnické osoby a živnostníky, když si např. nenasadí roušku nebo nebudou užívat dezinfekci. No to je šílený. Ano, díky tlaku SPD jste také přišli tady překotně s pozměňovacím návrhem, takže sami tím uznáváte, že předkládáte paskvily, takže sami musíte urychleně, i vládní poslanci sami svůj návrh, který tady jim připravila vláda, tak to tady urychleně záplatují aspoň něco, takže už je to plný záplat, takže to bude samozřejmě velký problém - a na to už jsem upozorňoval, že aplikace tohohle vašeho zákona v praxi to přinese spoustu žalob a všeho, zahltíte soudy, protože to už se v tom ani vy sami nevyznáte, když vláda předloží paskvil, který vy zároveň měníte pozměňovákem, už máte zmatek v tom sami, a to máte tisíce lidí na ministerstvech právní odbory, které by to měly pomoct připravit. Ne, prostě neumíte to zmenežovat, když ti zaměstnanci ministerstva, ti pracují, těch si vážíme. No ale ten ministr, ten management, politicky zasazený, ten to neumí zdirigovat. To jsou ty lidi za vaší vládní pětikoalici. 
A dokonce navrhujete milion pokutu u fyzických osob nepodnikatelů. Pro babičku, pro dědečka, pro studenta. Kde na to mají vzít? Když si nenasadí roušku, nebo neužijí dezinfekci. Vy jste se úplně zbláznili. Tahleta vláda se zbláznila. Šílená vláda. A to jste si uvědomili, že jsme vám to tady vytýkali v diskusích přes média, tak je tady pozměňovák na ponížení těch pokut. Tak už to uznejte, že je to špatně - ten váš zákon. Máte ještě poslední šanci, máte poslední hodiny na to - my vám to samozřejmě budeme vysvětlovat dál - ale chýlí se tady poslední čas k tomu, že to ještě můžete stáhnout. Zachovejte demokracii v České republice, neprosazujte totalitní zákony, které jdou vůbec proti tomu, co se dneska děje i zdravotně v Evropě a ve světě. Takže ty pokuty tady nelze jen tak přejít, budeme jednat zkráceně, otevře se tady bod a už čekám, a doufám, že si to rozmyslíte, omezení řečnické doby na pět minut. To je cíl, abyste v podstatě odstřihli opozici od jakékoliv možnosti argumentovat a v podstatě na to upozorňovat. Takže to je další věc, která v tom zkráceném řízení podle našeho názoru nemůže prostě být.
To, co bych tady určitě chtěl zdůraznit, a to tady taky nemůžete přeci takhle zkráceně protlačit, je, že rozhodnutí o některých přestupcích, které na základě tohohle vašeho zákona, jinak v podstatě pojmenovaného nouzového stavu, má být zapsáno do Rejstříku trestů, takže ta šikana občanů dosahuje ve vašem podání úplně nevídaného vrcholu. Když to řeknu jednoduše, kdo nesplní například povinnost nosit ochranné či umývací, čistící či dezinfekční prostředky, tak pokuta milion až tři miliony podle toho, zdali je to soukromá osoba, tam je to do milionu, anebo jestli je to živnostník nebo právnická osoba, to je do tří milionů. A navíc ještě, už to je samo o sobě šílené, jak můžete vůbec uvažovat, že staré paní dáte až milion pokutu? Vy jste úplně mimo. Já vím, že tady asi vládní poslanci mají statisícové platy, tak jim to možná nepřijde, ale chtěl bych upozornit, že průměrný důchod v České republice je kolem patnácti tisíc korun. Z toho lidi musí zaplatit nájem, živobytí, často jim už nic jiného nezbývá. A koho může napadnout navrhovat milion korun pokutu? Ještě za pandemický zákon? Já nevím, proč to tady prosazujete, tenhleten styl omezování ústavních práv a svobod. Vždyť od toho, abychom chránili zdraví občanů, je tady zákon o ochraně veřejného zdraví, krizový zákon, tím si také můžete pomoct, protože ten dovoluje povolat například na pomoc vojáky a podobně. Takže tady je legislativa, my chceme chránit zdraví občanů, ale nikoliv totalitním způsobem a nikoliv v situaci, kdy se stejně všechno ve světě rozvolňuje. Vy jdete úplně naopak, já nechápu, čím tady ztrácíte čas. Zdražování neřešíte, abyste pomohli občanům, a tady prosazujete tohleto.
Ale to, že vy dokonce navrhujete, aby, kdo nesplní tuhletu vaši zvůli, tak nejenom je tady drakonická pokuta, ale dokonce, že má být zapsán do Rejstříku trestů, a v takovém případě by pak v uvozovkách pachatel takového přestupku nebyl považován za osobu bezúhonnou pro účely jiných řízení, to je tedy opravdu hustý. Protože za to, že někomu omezíte ústavou garantovaná práva, dokonce třeba v případě živnostníků omezujete nárok na náhradu škody, tak ty pracující slušné lidi zlikvidujete. Pak když si tady živnostník, třeba kadeřnice, nenasadí roušku, nebo se neumyje dezinfekcí, tak jí hrozí pokuta až tři miliony a ještě jí v některých případech tohleto napíšete do Rejstříku trestů, aby měl ten člověk záznam a přišel o bezúhonnost. No, to je tedy děsivé. Je to děs.
Takže to jsou v kostce ty důvody, protože podrobněji jsem to už rozebíral ve svých předešlých vystoupeních, proč mi s tím prostě nesouhlasíme a myslíme si, v SPD jsme přesvědčeni, že neexistují podmínky pro projednání tohoto vládního pandemického zákona, předkládá to vláda Petra Fialy, ve zkráceném řízení. A znovu vás vyzývám, protože se o tom bude hlasovat, abyste odmítli jednání ve zkráceném řízení a abyste umožnili, protože tady máte většinu, řádné projednání v řádných lhůtách a projednání ve všech třech čteních, aby se do diskuse mohla zapojit veřejnost, profesní svazy, odborníci, právníci, ústavní právníci. Vy jste všem zabránili, aby se mohli účastnit diskuse. To jsou neuvěřitelně totalitní a nedemokratické manýry, co máte. Nejsměšnější je, že poslanci vládních stran, kteří si tady něco vykřikují o demokracii, ale přitom zákon, který je bezprecedentním útokem na svobodu, demokracii a právo občanů v České republice, navrhujete právě vy. A já myslím, že je potřeba to opakovat, aby si to všichni občané České republiky zapamatovali, co je skutečnost téhle vlády a co se schovává za těmi líbivými, avšak nepravdivými slovy.
Takže jsem tady uvedl důvody, proč bude poslanecký klub SPD hlasovat proti. A já už teď říkám proti tomu zkrácenému řízení, že SPD už chystá ústavní stížnost. SPD už chystá ústavní stížnost proti tomu vašemu takzvanému pandemickému zákonu a tady říkám, že už chystáme ústavní stížnost, aby to bylo jasné. Protože my ten boj za práva a svobody občanů, které garantuje ústava, prostě nevzdáme. Děkuju za pozornost. (Potlesk z řad poslanců SPD.)
Vážené dámy a pánové, já bych zareagoval na projev premiéra Petra Fialy ohledně vládního postoje k situaci na Ukrajině. Vláda Petra Fialy se snaží vtáhnout Českou republiku do války Ukrajiny a NATO proti Rusku. Hnutí SPD odmítá stupňování napětí a účast České republiky na tomto konfliktu. Vláda koalice SPOLU, tedy ODS, KDU-ČSL, TOP 09, a Pirátů a STAN, má na programu svého zítřejšího jednání mimo jiné dar Ukrajině ve formě až 5000 kusů dělostřelecké munice ráže 152. Oznámila to minulý pátek ministryně obrany Jana Černochová z ODS a ministr zahraničí Jan Lipavský z Pirátů. Jedná se o jasnou podporu a eskalaci hrozby válečného konfliktu v Evropě, do kterého nás hodlají tito dva ministři a vláda Petra Fialy z ODS zatáhnout. Rusko prostřednictvím svého ministra zahraničí Lavrova opakovaně tvrdí, že nemá zájem mít ozbrojený konflikt a vstoupit na Ukrajinu, ale vládní váleční štváči, ministři Černochová a Lipavský, ve své ideologické zaujatosti jako odpověď oznámí plán vývozu dělostřelecké munice na nestabilní a zkorumpovanou Ukrajinu.
Zahraničně bezpečnostní politika České republiky by měla být v této otázce velmi zdrženlivá a prozřetelná, podobně jako jiné demokratické země, např. Francie nebo Německo, které na Ukrajinu žádný vojenský materiál dovážet v této době nehodlají, kromě maximálně polní nemocnice, a chtějí si tak zachovat mezi Ukrajinou a Ruskou federací neutrální stanovisko a nepoškodit si vzájemně dobré vztahy. Tento vývoz munice na Ukrajinu není v zájmu občanů České republiky, nemáme žádné právo zasahovat do záležitostí dvou suverénních států. Ministři Černochová s Lipavským by zároveň měli našim občanům oznámit, jaké diplomatické a ekonomické důsledky budou po dodání dělostřelecké munice na Ukrajinu následovat, což nám zatím ale nesdělili.
My v hnutí SPD zastáváme pozici vzájemného dialogu a odmítáme tento způsob stupňování napětí v této oblasti a zatahování České republiky do případného cizího ozbrojeného konfliktu. Hnutí SPD není ani proruské, ani proamerické, ani probruselské. My hájíme zájmy České republiky. Děkuji za pozornost.
No, já to nepovažuji za vyřízené, protože máte dvojí metr. Já si myslím, že poslanci jsou si všichni rovni a už s tím porušováním ústavy by bylo dobré jako opravdu už to pomalu ukončit, tyhle manýry, protože já nechápu, jak vládní poslanci, současní vládní poslanci tady, jestli si dobře pamatuji, tak tady pan Kalousek četl úryvek, citát tady z nějaké Karkulky nebo teď nevím, jestli to byla Babička, tuším, že to byla Karkulka, tuším, Červená Karkulka to byla nebo něco takového, takže to bylo v pořádku z vašeho pohledu, když to váš kolega četl.
Ale já tady nic nepředčítám, já tady celou dobu mluvím konkrétně o tom vašem zákonu a proč by to nemělo být v legislativní nouzi? Já tady vůbec nepředčítám něco, co není k věci. Já teď tomu nerozumím. Takže Karkulka ano, anebo Babička, a já tady cituji analýzu právníků k aktuálnímu návrhu novely zákona o mimořádných opatření při epidemii covid-19 (nesrozumitelné) souvisejících zákonů, a to je špatně? Tak to tedy... nebo že byste jim to chtěli ještě nadiktovat těm právníkům, jak to mají napsat, aby se vám to líbilo?
No, no nic, já beru v potaz to, co jste řekla, ale budu se držet, znovu říkám, přednostní právo, my můžeme vystoupit na cokoliv právě proto třeba, když je nějaká událost, tak si vzpomeňte, že tady poslanci - a akceptovali jsme to - třeba se něco stalo ve světě, ani to nebylo na programu, tak vystoupili, aby to okomentovali a třeba požádali o minutu ticha a tak dále. Přece je to přednostní právo těch lidí, s tím přednostním právem, že můžou i k nějaké aktuální kauze, bylo to tady stokrát, třeba se stala nějaká korupční kauza něčeho nebo něco, tak i vaši poslanci přeci šli hned na mikrofon s přednostním právem, hned navrhli, že je to potřeba projednat, vůbec to nebylo ani k pořadu schůze.
To je přece normální. To je prostě demokratické a já jsem pro to, abychom tady vzájemně k sobě tu demokracii měli, ale i vůči občanům. Takže přece ty kauzy nebo ty případy, těch je tady spousta, kdy se to netýká pro ty s přednostním právem k té dané věci. Ale já tedy mluvím k věci, jo, takže jsem jenom chtěl na to poukázat, že by bylo dobré, abychom neměli dvojí metr přece, že jo. (Předsedající Kovářová: Dobře, pokračujte.) Tak pokračujme.
Takže v každém případě, co se týče té legislativní nouze, tak je opravdu problémem i to - a já se tady snažím poukázat, dobře, já to tady jednou větou trošku upřesním, abyste byli spokojeni - já se snažím popsat, že takovýhle zákon, který zásadně omezuje - tedy, abych to tady uvedl do těch mantinelů, jestli jsme si nerozuměli - který takto plošně omezuje základní ústavou garantovaná práva svobody občanů, že nelze projednávat v legislativní nouzi, se snažím říct.
Já se snažím říct - a to je ta pointa mého vystoupení, tak já jsem myslel, že je to pochopitelné - a snažím se vysvětlit, že minimálně jste to měli dát do normálního legislativního procesu, i když my s tím samozřejmě zásadně nesouhlasíme, s tím zákonem, ale to je ta pointa, proč to vysvětluji, takže doufám, že už si rozumíme, a já se tady snažím popsat, jakým způsobem vy vlastně omezujete ta základní práva a svobody občanů garantovaná ústavou, a proč tedy by to nemělo být v té legislativní nouzi. Takže doufám, že už si rozumíme, proč to je potřeba obšírně popsat, protože mně nepřipadá jako opravdu v pořádku a brát na lehkou váhu a omezit na pět minut diskusi, což prý plánujete, když tady potom budete nakazovat lidem, že nesmí třeba ani podnikat, jo, což je v tom vašem návrhu.
Co se týče té vaší vládní novely, tak právě vy tam rozšiřujete ten výčet těch mimořádných opatření, která lze podle pandemického zákona za nepříznivé epidemické situace přijmout. A úřady - a o tom jsem zrovna tady mluvil - budou moci omezit podnikatelskou a jinou činnost v provozovně, v obchodním centru, na tržišti či v tržnici. A bude možné regulovat i provozní dobu. A omezení bude možné také u všech činností, při kterých je člověk v přímém kontaktu s někým dalším. A znovu, já tady o tom říkám, že to je prostě další příklad těch konkrétních věcí, které vy tady omezujete, a to je dokonce ústavou zaručené právo, je to v Listině (základních) práv a svobod, právo podnikat a nelze to projednávat v legislativní nouzi a snažím se vám to tady vysvětlit, že toto je potřeba projednat velmi široce a do hloubky to prodiskutovat. Samozřejmě naše stanovisko je jasné, že jsme proti.
Takže já se to tady snažím všechno - dobře, tak to budu zdůrazňovat tedy, proč o tom mluvím, aby tedy bylo jasné, že mluvím právě o tom, proč to nemá být v té legislativní nouzi. Dále vy navrhujete, že bude možné také omezit všechny činnosti, při kterých je člověk v přímém kontaktu s někým dalším, což jsou ale i svatby, pohřby a další věci. Ta vaše novela doplňuje rovněž pravomoc regulovat provoz všech typů sportovišť, škol a dětských skupin a zařízení pro mimoškolní vzdělávání dětí. 
Opatření na základě toho, co vaše vláda prosazuje, se budou moci vztahovat i na hudební, taneční a podobné kluby, diskotéky, herny, kasina, muzea, galerie, hrady, zámky, veřejné knihovny, planetária, zoologické a botanické zahrady. A v novele jsou zahrnuty, že budete moci omezovat i kulturní akce, festivaly, slavnosti, trhy, veletrhy, zotavovací akce pro děti či příměstské tábory. Takže já znovu říkám, že takto široká novela, ten váš pandemický zákon, který takto široce omezuje práva občanů, prostě nelze projednávat podle našeho názoru v legislativní nouzi. Protože to nemůžete šmahem vzít takhle, šmahem. Během hodiny omezit ústavní práva. Máte tady stoosmičku, stoosmičku nedemokraticky uvažujících poslanců a prostě šmahem dáte si bianko šek na jinak pojmenovaný nouzový stav. To se vám tady snažím vysvětlit. O tom to je.
Z té vaší novely co se týče právě, že rozšiřujete ty oblasti, v němž je omezovat základní občanská práva a svobody. A to i právníci považují za porušení principu uvedeného v článku 4 odstavec 4 Listiny, protože tam je jasně uvedeno, cituji, že při používání ustanovení o mezích základních práv a svobody musí být šetřeno jejich podstaty a smyslu. Konec citátu.
Jak uvádí předkladatel, tedy vládní novela, je to vláda, reaguje touto novelou na rozhodnutí Nejvyššího správního soudu. Stát je rozhodnutím soudu vázán. No ale je přece nepřijatelné, aby státní moc reagovala na nezákonnost svých předchozích mimořádných opatření jinak než je rozhodnutí soudu bude respektovat, je nepřijatelné, ano. A v tomto případě předkladatel dokonce přiznává, že cílem změny je přinutit soudní moc, aby do budoucna aprobovala i taková opatření, která jsou v tuto chvíli nezákonná. No to je opravdu silné kafe. A já opravdu znovu říkám: Kde se to vzalo v té koaliční stoosmičce, tyhlety totalitní manýry? Že totalitně chtějí ovlivňovat práva a svobody našich občanů? To je šílené přeci, to je úplně šílené.
Jinak abych tedy pokračoval, proč by to nemělo být v legislativní nouzi, tak budu pokračovat, tady mám analýzu Institutu práva a občanských svobod, která říká, že při prosazování novely je třeba mít na paměti, že orgány výkonné moci získávají do rukou nástroje, které bývají běžně využívány pouze jako sankční a donucovací prostředky. Ono to je přesně, jak to vidí odborníci. Vláda chce do rukou nástroje - to je výkonná moc - vláda, které dosud byly používány jako sankční a donucovací prostředky, ale vláda chce vlastně znormalizovat, chce udělat standardem, aby v rukou měla vůči občanům sankční a donucovací prostředky. Já si myslím, že je to děsivé úplně. Je to děsivé, co se tady vláda snaží prosadit!
V článku 2 odstavce 2 Listiny základních práv a svobod se podívá, což není ta novela, teď cituji z, to je vlastně součást Ústavy, Listina základních práv a svobod, že státní moc lze uplatňovat jen v případech a mezích stanovených zákonem. A to způsobem, který zákon stanoví. Ve většině ustanovení novelizovaného paragrafu 2 je způsob uplatnění státní moci uveden jen rámcově. Takže vidíte tu polovičatost taky. Jako příklad je možné použít slovní spojení "včetně omezení provozní doby". Takže v extrémních případech by tedy mohl příslušný orgán moci výkonné, tedy mluvíme třeba o Ministerstvu zdravotnictví, by mohl omezit tak, že by bylo povoleno danou službu provozovat třeba každou pátou neděli mezi 13. a 13.30. A dotčený subjekt by nenašel ochranu moci soudní, protože orgán výkonné moci, tedy vláda, by postupoval v souladu se zákonným zmocněním. A zase, už tady budeme slyšet od vlády: Ale to my nechcem udělat takhle. Ale tak to přeci není! Tady ne, že bude vláda se tady rozhodovat, jestli omezí, nebo neomezí, když to není potřeba. Ale občan musí mít přeci garantováno, že nebude omezován nad rámec a že mu nebudou omezována ústavní práva a svobody. Vy jste to úplně převrátili celé! Vy jste normálně převrátili demokratický systém na totalitu! To je neuvěřitelné, že tohle v roce 2022 může někdo v Parlamentu České republiky vůbec navrhovat, nějaké strany.
To znamená bianko sankční a donucovaní prostředky, bianko šek na sankční a donucovaní prostředky, aby, když se náhodou někdo rozhodne, typicky ministr zdravotnictví, ministr vnitra nebo ministr obrany, to je paní Černochová, pan Rakušan a pan Válek, tak aby si mohli hezky ukázat, kdo nebude moct třeba jít do práce. No a tady správně právníci upozorňují, že jedním ze znaků právního státu je právní jistota a podmínkou naplnění tohoto znaku je předvídatelnost. Pokud stát vykonává svou moc, adresátům normy musí být dopředu jasné, s čím mohou počítat a jaká jsou jejich subjektivní práva. Ale to tady je právě postavené na hlavu. Ne v této analýze; v tom vládním návrhu.
Nelze dále pominout i skutečnost, že pokud podobná omezení nepovažoval stát za nezbytná v době přijímání původního znění pandemického zákona, o to méně nezbytná jsou nyní, kdy je více než zjevné, že epidemiologická situace je dramaticky lepší a v některých zemích se již této nové skutečnosti přizpůsobili a protiepidemická opatření zrušili.
Dovolujeme si připomenout, že zásah do základních práv musí být proporcionální. Tedy při každém zásahu je třeba zjišťovat vhodnost a přiměřenost daného opatření a poměřovat ho se zasaženým právem. Žádný právní předpis by dopředu neměl z tohoto principu vybočovat. A znovu zdůrazním pro předsedajícího Sněmovny, který se mezitím vyměnil, že tady zdůvodňuji to, proč si myslíme my v SPD, že by to nemělo být v legislativní nouzi. A těch argumentů máme tady pochopitelně řadu a ty se tady snažím přednést. Aby to náhodou tady zase nevyznělo, aby někdo neříkal, že snad nemluvím k věci. To by ovšem byl jenom důkaz toho, že mě neposlouchá, co tady říkám.
Rozšiřování okruhu omezení lidských práv a svobod, která smí činit Ministerstvo zdravotnictví či Ministerstvo obrany, Ministerstvo vnitra, je proto nepřijatelné. To je potřeba si říci, že ten váš zákon jako takový je z toho ústavněprávního hlediska nepřijatelný.
Dále když se podíváme dál do toho vašeho návrhu zákona, proč je to potřeba prodiskutovat řádně a nikoliv takto tlačit na legislativní nouzi, kde nemáme vůbec čas se k tomu vyjádřit, notabene, když nás chcete omezit na pět minut mluvit, a takže dál bych pokračoval v tom zdůvodnění. Nově formulované ustanovení paragrafu 2 odstavec 2 písmena c) je příliš obecné. Do přímého osobního kontaktu s jinou fyzickou osobou přichází do styku například i doručovatelé kurýrních služeb. Pokud není záměrem vlády dopustit, aby orgán výkonné moci, což je vláda, jednostranně omezil doručování zásilek v době, kdy bude celkově omezen pohyb, nemluvě o tom, že dotčení mohou být nemocní v izolaci, kteří nemají jinou možnost, jak si obstarat potraviny, takto obecně by ustanovení formulovat vláda neměla. V tomto případě se jednalo jen o jeden z příkladů takových situací však může nastat řada.
Každé ustanovení je proto třeba nechat projít připomínkovým řízením, důkladně promyslet a precizně naformulovat. A to se tady neděje. Proto znovu zdůrazňuji, já se jenom podívám, kdo předsedá, (místopředseda Bartošek) abych vás neoslovoval třeba ženským rodem, protože jsem se nepodíval, taky byste si to mohl brát třeba osobně, takže proto znovu říkám, a říkají to i tady právníci, že proto je potřeba tento zákon prodiskutovat nikoliv v legislativní nouzi, ale nechat ho projít řádným připomínkovým řízení, důkladně promyslet a precizně naformulovat. 
Já v této souvislosti nechápu, proč takový chvat vlastně? Sami říkáte, že chcete být připraveni na podzimní vlnu. Ale za - vůbec nevíme, jestli nějaká vlna bude, a máme tady ústavu a máme tady zákon o ochraně veřejného zdraví a máme tady funkční Českou republiku z tohoto pohledu, abychom se mohli vypořádat s různými situacemi. A za druhé - právě to, že to navrhujete v legislativní nouzi, jak už jsem říkal, tak přece jste to mohli stejně tak navrhnout třeba v srpnu nebo v září. Já vůbec nechápu, proč to navrhujete v lednu, potažmo v únoru. Jako komu ku prospěchu? Komu jste to slíbili, aby měli jistotu, že když tak jim něco přiklepnete? Firmám na testy? Farmaceutické lobby? To je opravdu pozoruhodné a to by si taky zasluhovalo na toto mít odpovědi, které ale od vás samozřejmě tady nikdy nedostaneme. Protože je podivné skutečně, já už jsem to tady říkal, že zatímco jiné země rozvolňují, tak vy naopak navrhujete zákon na maximální možné omezení ústavou zaručených práv a svobod občanů, přestože tady není žádná situace, která by toto nějakým způsobem potřebovala řešit.
Pojďme dál. Přeformulováním § 2 odst. 2 písm. e) - a znovu říkám, proč to tady čtu, že tady zdůrazňuju, že ta legislativní nouze je prostě špatně, takže tady je potřeba čas, čas na to, aby tento zákon byl podrobně diskutován - to zdůrazňuju, aby mi tady někdo zase neskákal do řeči v rozporu se zákonem o jednacím řádu Sněmovny, protože já bych byl nerad přerušován někým, když tak se přeruším sám, až já budu chtít. Tak přeformulováním § 2 odst. 2 písm. e) z výjimky zákazu či omezení konání akcí, kde dochází ke kumulaci osob na jednom místě, vypadly schůze, zasedání a podobné akce konané jinými veřejnými nebo soukromými osobami na základě zákona. Tento zákon po novele např. umožňuje orgánu výkonné moci zakázat konání valných hromad korporací či může dojít k porušení jiných práv a povinností korporací. Takže takový zásah do práv je zjevně nepřiměřený, a proto i naprosto nepřípustný.
Už jsem tady přečetl pár bodů a jedu po těch paragrafech, které jsou velmi sporné. No sporné, jsou protiústavní a protizákonné. A znovu a znovu se vás tady snažím přesvědčit, abyste tady stáhli tu mimořádnou schůzi, abyste to odpískali. To je můj cíl. A abyste se tady začali bavit s ostatními, vy, vládní koalice, abyste se začali bavit i s opozicí, abyste uznali, že tady zasahujete opravdu už do ústavou garantovaných práv a svobod, a aby se o tom tady začalo řádně ve Sněmovně diskutovat právě za přítomnosti odborníků, právních expertů, ústavních právníků. Vždyť vy jste všechny úplně vyřadili. To přece je bezprecedentní diktatura, kterou vy tady nastavujete. Diktatura dokonce politické menšiny, což je vaše vládní koalice, když vyjdeme z počtu hlasů odevzdaných ve volbách. A to je přece úplně nepřijatelné. Proto já se tady snažím znovu říct, že optimální by bylo - a já myslím, že by to bylo i rozumné, aby představitelé vládní koalice v čele s premiérem Petrem Fialou se dohodli, abyste uznali, že jste to přepískli, že už se bouří i občané, a to zdaleka nejsou jenom voliči SPD, jak sami víte, jsou to mnozí i vaši voliči, kteří už toho mají dost a už jsou nespokojeni. Jsou nespokojeni s tím, co vlastně tady řešíte, když máte řešit zdražování. To je ještě jiná věc. A že opravdu optimální a férové by bylo, kdybyste přišli s návrhem - a já vám v tomhle podávám ruku - abyste to stáhli tenhleten návrh. Abyste to stáhli a aby tady proběhla diskuse. Diskuse, která může proběhnout tady na politickém grémiu apod., co s tím dál. My samozřejmě zásadně nesouhlasíme, ale bylo by férové, abyste uznali, že jste to prostě přepískli.
Dokonce mi říkali někteří lidé, kteří se pohybuji kolem Ministerstva zdravotnictví, že ministr Válek, ministr zdravotnictví, jak nastoupil a na ministerstvu se nevyzná, neví, která bije, proto pokračují ta zmatečná opatření, ve kterých už se absolutně nikdo nevyzná, tak že mu to tam vlastně úředníci podstrčili v podstatě, on se v tom ani pořádně nevyznal, řekli, že to potřebují, tak to podal. Dokonce i kuloárně už se šíří tahleta informace a teď je z toho sám ministr zoufalý a je z toho zoufalá i vládní koalice, proto tam urychleně vkládáte ty pozměňovací návrhy, kde původně ještě před pár dny to bylo na dobu neomezenou, teď už pozměňovák, že snad do listopadu, původně jste překlopili z 95 % - mám na základě analýz našich expertíz, že cca z 95 % jste překlopili omezení z nouzového stavu do běžného zákona, a teď už ustupujete a přichystali jste si velký pozměňovací návrh, kde řadu toho už škrtáte. Ale takhle přece nemůžete zacházet s ústavními právy a svobodami občanů! Že když se dostanete pod tlak... A jenom to svědčí o tom, že jste totálně nekompetentní vláda, to je samozřejmě ono, že vy navrhnete zákon, za kterým si máte stát, a potom ještě v legislativní nouzi sami sebe dostanete pod tlak, pod časový tlak, sami sebe dostanete pod časový tlak a pak na základě tlaku SPD zjistíte, že je to vlastně opravdu špatně, že už to omezujete moc, a sami během pár dnů teď připravujete pozměňovací návrh, kde to, co jsme kritizovali, že to navrhujete neomezeně, tak už tam dáváte pozměňovák jenom do listopadu, to, co jste tam překlopili kompletně, opatření v nouzovém stavu, tak už teď připravujete pozměňovák, kde už tam řadu toho zase škrtáte. Ale vždyť to se potvrzují moje slova, že to je paskvil, že vy jste vláda chaosu. Vy jste nekompetentní vláda, která za běhu tady až na základě tlaku SPD a opozice, uznává své chyby potichu, aby si toho nikdo nevšiml. Ale já jsem si toho všiml, protože v SPD to pochopitelně podrobně analyzujeme, takže to vidíme. Tak teď vy už za běhu urychleně připravujete zase horkou jehlou už pozměňovací návrhy, kde vlastně se snažíte nějakým způsobem proškrtat to, co tady SPD - my správně kritizujeme a vy nám dáváte za pravdu a řadu toho už zase škrtáte, protože jste zjistili, že je to prostě moc.
Takže to je opravdu blamáž na blamáž. A já jsem vás chtěl opravdu požádat, abyste to prostě stáhli už dneska. Já bych vás chtěl požádat, abyste to v zájmu dobré věci, protože sami sebe usvědčujete z toho, že víte, že to není v pořádku, sami sebe z toho usvědčujete tím, že tam podáváte sami sobě ke svému vlastnímu vládnímu návrhu pozměňovací návrhy. No to je neuvěřitelný. Neuvěřitelná blamáž, co tady předvádí tahle nekompetentní vláda. Od toho tam máte přece tisíce úředníků, máte tam legislativní odbory na ministerstvech, máte k dispozici profesionály, aby když předložíte návrh, tak aby to prostě sedělo. A vy hned zjistíte, vlastně u prvního většího zákona, který tady předkládáte - a přitom jste říkali, jak jste připravení, jak jste kompetentní vládou - tak jako první zákon, co jste tady předložili něco většího, to je pandemický zákon, omezující ústavní práva a svobody občanů, tak hnedka v tom už vládní poslanci dávají pozměňovací návrhy ke svému vlastnímu vládnímu návrhu, protože je to paskvil. To je šílený. To je šílený. Proto já jsem vás chtěl požádat, abyste to stáhli! Stáhněte, prosím vás, ten pandemický zákon. Protože vy máte teď v plánu - pan Výborný prý tady říkal svým poslancům, aby si vzali spacáky a tak podobně, takže prostě natvrdo úplně si to tady chcete prohlasovat. 
A já vás chci požádat politicky férově, protože sami uznáváte, že je to paskvil, proto tam podáváte ty svoje pozměňováky ke svému vlastnímu návrhu za pochodu, za běhu, ve chvatu. Ale přeci takhle se nedá pracovat, zvláště u zákona. Já bych ještě pochopil, kdyby to byl nějaký zákon, tak jestli, nevím, se tam třeba upraví něco malého. Chápu, něco se tam protáhne, překleplo se, dobře, tak platnost měla být od 1. února, protože je únor, tak to posunete na 1. března. Chápu tyhlety pozměňováky, to se může stát i vládě, něco se tady ve Sněmovně protáhne. Ale ne, když tady prostě žonglujete s omezováním ústavních práv a svobod.
Takže jsem chtěl vládní poslance požádat, aby to dneska stáhli, aby přestali s tím, že si tady pohrávají s těmi ústavními právy a svobodami. A když tedy vidí, že je tady díky SPD tlak, tak na to sice reagujete pozměňovacími návrhy, ale vždyť už v principu je to celé rozkopané, je to špatně. Ten zákon už je principiálně špatně, ale bylo by férové, kdybyste to prostě stáhli a kdyby k tomu proběhla normální diskuse. Ale to vy nechcete udělat. Myslím ale, že by to bylo fér a my bychom to akceptovali. My bychom to akceptovali a byl by klid, aspoň na chvíli, že jste prostě uznali, že je to moc. My vám v tomhle můžeme slíbit férový přístup, že když to stáhnete, dobře, uděláme tlustou čáru a je potřeba ale v takovém případě k tomu přistoupit znova a začít tady spolu diskutovat a nedělat tyhle věci na sílu, když se to týká ústavních práv a svobod občanů.
Dobře, státní rozpočet - chápu, to si tady budete prohlasovávat, jasně, my si zase řekneme svoje. Ale tady to jsou ústavní svobody a práva občanů, to je úplně jiný kalibr, co tady teď předvádíte.
Takže to je můj návrh, to bych vám chtěl navrhnout, protože předkladatel ten návrh pochopitelně může stáhnout. Takže by bylo optimální, abychom to tady nemuseli dneska dlouho řešit, abyste si uvědomili, že to byla z vaší strany prostě chyba, že to bylo všechno v přílišném chvatu a že už sami, jak jsem říkal, k tomu dáváte svoje pozměňováky, chcete dávat. Já o tom vím, že to takhle chystáte, protože už sami víte, že máte máslo na hlavě a že jste to připravili chybně, špatně, protiústavně.
No, pojďme dál v těch argumentech, proč to prostě nemá být v té legislativní nouzi. Těch argumentů je tady řada.
Tak třeba k bodu 8 novely, a tady asi opět odcituji z analýzy Institutu práv a občanských svobod, konkrétně k novele ustanovení § 2 odst. 2 písm. f), kdy je další omezování práva dětí na vzdělávání, zaručeného zejména článkem 33 Listiny, nepřijatelné. Ano, je to v ústavě, právo na vzdělání. Je to v Listině základních práv a svobod, která je součástí české ústavy. A vy to chcete omezovat, vy běžným zákonem chcete omezovat ústavní práva. To je prostě šílené, šílený nástup totality z vaší strany. Děti mají právo chodit do školy, to je ústavní právo se vzdělávat. A vy chcete bianco šekem, abyste si tady mohli jenom říct: ty nepůjdeš, ty ne. Co bude s rodiči, to už vás nezajímá. Ti potřebují chodit do práce, a to vás přeci vůbec nezajímá. Ostatně to víme, že vás to nezajímá. To tady neříkám, abych to tady jenom říkal, že vás to nezajímá. Vždyť řada občanů se nás ptá, už jsme to tady ve Sněmovně přeci diskutovali minulý týden.
Jak je to tedy s těmi různými kompenzačními programy v rámci těch opatření? Vaše vláda mlčí, vaše vláda na to vůbec neodpovídá a nereaguje. Tady nás bombardují podnikatelé, živnostníci, malé české firmy, ptají se a vaše vláda mlčí. Nic, vůbec nic neví, chaos. Takže na jednu stranu i toto je důkaz té obrovské nedotaženosti celé té věci. Vy nejste prostě, krátce řečeno, připraveni vládnout. Krátce řečeno nejste kompetentní vládnout, a to vidíme i na způsobu předkládání a vůbec řešení tohoto zákona.
V článku 2 Dodatkového protokolu k Úmluvě o ochraně lidských práv a základních svobod se výslovně uvádí: "Nikomu nesmí být odepřeno právo na vzdělání." Článek 10 Ústavy stanovuje, že: "Vyhlášené mezinárodní smlouvy, k jejichž ratifikaci dal Parlament souhlas a jímž je Česká republika vázána, jsou součástí právního řádu. Stanoví-li mezinárodní smlouva něco jiného než zákon, použije se mezinárodní smlouva."
Československo bylo vůbec prvním státem střední a východní Evropy, který se stal stranou úmluvy. Úmluva byla ratifikována 18. března 1992 a publikována pod č. 2009/1990 Sb. Výše uvedené ustanovení této úmluvy má tedy aplikační přednost a dle našeho názoru je nepřijatelné, aby vnitrostátní právní předpis právo na vzdělání, touto úmluvou zaručené, jakkoliv omezil. Takže to je další otazník. A znovu mluvím o tom, že chcete omezit ústavní právo na vzdělání. A to tady přece taky nejde dělat v legislativní nouzi a takovýmto způsobem, že to vezmete úplně šmahem a budete si myslet, že je všechno v pořádku.
Vaším návrhem má být navíc zasaženo i do práva na základní vzdělání, které představuje jednu ze základních podmínek udržení současné civilizace. Základní vzdělávání, které je základem gramotnosti naší civilizace, smí být omezeno pouze v případech, kdy nelze sledovaného cíle, jímž smí být pouze ochrana základních práv a svobod, dosáhnout jinak. Pro zavedení tohoto typu opatření neexistuje žádný důvod. Doplnění pandemického zákona o tento bod tak představuje již zcela flagrantní porušení článku 4 odst. 4 Listiny základních práv a svobod, což je ústava. Takže to je jedno za druhým, co v tom pandemickém zákoně navrhujete, porušování ústavy. V tomto směru, když se podíváte na tu analýzu, tak jsou tam i odkazy na další odborné studie a články prokazující, že není důvod směřovat protiepidemická opatření proti dětem a jejich právům.
Pojďme dál. Další problematické místo, které prostě nezvládneme prodiskutovat v legislativní nouzi - v žádném případě. Vždyť mně přeci každý potvrdí, určitě i tady pan předsedající Bartošek, že široké diskuse, a to u zákonů, které vůbec tímto způsobem, jako ten váš, nezasahují do ústavních práv a svobod, probíhají na ústavně-právním výboru, kolik se tam zve různých expertů, stanoviska ministerstev. Vždyť to je tady přece normální proces. Nevím, proč tady vlastně vaše vládní koalice dělá nenormální procesy. Vím, protože se vám zalíbila ta moc a ovládat lidi. Ale je přeci úplně normální, že když by tady k nějakému zákonu bylo tolik otázek, tak i vy, dnešní vládní pětikoalice, jste v minulém volebním období, a my jsme byli taky opoziční strana, SPD, vždycky žádali, aby k tomu byla radši další stanoviska a aby se to prodiskutovalo. Prostě je neuvěřitelné, co ta arogance moci dokáže během pár měsíců udělat s lidmi, kteří úplně zapomněli na občany, zapomněli na lidi. A přeci jakýkoliv zákon, který by měl už jenom zlomek těchhle připomínek, které tady říkám od různých renomovaných právníků a tak dále, tak už byste všichni žádali, aby to bylo prodiskutováno, aby to bylo dopracováno, aby to bylo řádně projednáno. Já nevím, kde se to ve vás dneska bere, ve vás všech, kromě tedy samozřejmě nás, my v SPD tady tu svobodu a demokracii hájíme.
V § 2 odst. 2 písm. n) se uvádí jako protiepidemické opatření příkaz fyzickým osobám, které podstoupily test na stanovení antigenu viru SARS-Cov-2 s pozitivním výsledkem, zdržovat se odděleně od ostatních fyzických osob, aniž by bylo specifikováno, co se tímto odděleným zdržováním rozumí. 
Pokud má být takto závažným způsobem zasaženo do práv nejen testované osoby, ale případně i jejího zaměstnavatele, měly by být podmínky stanoveny precizně. Jedná se o jedno z ustanovení, které by mělo být řádně posouzeno v připomínkovém řízení a zhodnoceno, jak upravit práva a povinnosti například v situaci, kdy by byla osoba antigenním testem pozitivně testována opakovaně za sebou. Rozhodně by však mělo být specifikováno, co se rozumí formulací, cituji: zdržovat se odděleně, aby se vyloučila možnost, že by na podkladě takového zákonného ustanovení orgán moci výkonné, to znamená vláda, ministerstva, mohl například nařídit pobyt v karanténním detenčním zařízení.
Tenhle bod, já se u něj chvilku zastavím, protože to je jeden z takových hodně diskutovaných momentů také té vaší novely pandemického zákona. Tady bych jenom připomněl, že hnutí SPD bylo jediným poslaneckým klubem, který před rokem hlasoval proti pandemickému zákonu, který tady prosadila tehdy vláda hnutí ANO Andreje Babiše. Ale oni se za to nestydí, hnutí ANO. Nestydí, oni mají takový program a vyhodnotili to voliči ve volbách. Takže to zdržovat se odděleně, vlastně to izolovat nějaké lidi, že ministerstvo řekne, nesmíte se stýkat s ostatními, to je třeba moment, který jsem hodně zaznamenal v té diskusi mezi veřejností a mezi právníky v souvislosti s tou vámi navrhovanou novelou pandemického zákona, protože to je opravdu mimořádně nebezpečný moment také. Mimořádně nebezpečný moment, který umožňuje zvůli a skutečně mimořádně totalitní manýry, že vlastně co je specifikováno formulací zdržovat se odděleně? Takže to někdo nakáže, nějaký úředník. Že by tou esemeskou, jak tam navrhujete, že z nějakého anonymního čísla, z nějakého čísla přijde lidem esemeska a pak se budou muset zdržovat odděleně, nebo dokonce budou mít zakázáno jít do práce? Co když se ukáže, že to někdo zneužil? Tak kdo bude platit potom náhradu škody atd.?
Pojďme dál. Znova zdůrazňuji, že tady říkám ty důvody, proč by to nemělo být v legislativní nouzi, ale znova říkám, že my samozřejmě budeme proti tomuto zákonu, jsme proti a vyzývám znova vládu, aby to i z těchto mnoha důvodů, které tady uvádím, stáhla, abyste to prostě stáhli, protože i kdybyste si to na sílu tady prohlasovali, tak stejně platí ty argumenty, a věřte mi, že se to dřív nebo později obrátí proti vám, protože tohle opravdu vadí spoustě lidem, čemu vy se tady věnujete, místo abyste řešili zdražování energií a potravin apod. Na co tady svoláváte mimořádné schůze? A to ještě bude určitě mimořádná schůze, možná jak to tak tipuji, uvidíme, na korespondenční hlasování. To znamená, místo aby byla mimořádná schůze, jak pomůžeme lidem proti zdražování energií, my jsme návrhy tady přednesli - SPD už mnohokrát konkrétně, ostatně dnes už jsem o nich hovořil také, tak vy prostě svoláváte, vaší prioritou jsou úplně jiné věci.
Tak pojďme dál. Takže v § 2 odst. 2 písm. t) je stanovena možnost omezit činnost orgánů právnických osob kvůli osobnímu kontaktu fyzických osob. K tomuto omezení už v praxi dochází nově naformulovaným ustanovením § 2 odst. 2 písm. e). Jak bylo uvedeno výše, tento zákon po novele tedy například umožňuje orgánu výkonné moci zakázat konání valných hromad korporací, čímž může dojít k porušení jiných práv a povinností korporací. Takový zásah do práv je zřejmě nepřiměřený, a proto i naprosto nepřípustný. Takže zase další argument pro to, abychom to podrobněji rozebrali, protože já už - sice nejsem, jak jsem říkal, a vy to víte, nejsem v politice tak dlouho jako tady někteří jiní - ale už jsem to pochopil, že tady mnozí politici jsou úplně odtrženi od reality. Oni tady něco prohlasují, způsobí škody občanům, občanům způsobí škody a pak vlastně, protože ten stát je anonymní, tak vlastně se jako by nic neděje. Vlastně se jako by nic neděje a jako by nikdo za to nemá zodpovědnost. Občané na to doplatí, často i zkrachují třeba, viz to, jak jste si tady vy - to vůbec ještě SPD, ani já jsem nebyl ve Sněmovně - prohlasovali ten systém exekucí. To je úplně typické tady. A že pak lidé jsou často zcela protiprávně šikanováni, perzekvováni, přestože třeba vůbec nejsou ani - za to nemůžou, jenom ten systém, ten mafiózní systém je prostě semele, krachují a často to končí i sebevraždami, protože ten politiky způsobený systém - prostě je to nastaveno tak, že i ten občan, který je v tom nevinně třeba, těch případů je spousta, nebo ten systém je nastaven tak drakonicky, že v podstatě ani často neumožňuje vrátit se do normálního života i pro ty, kteří splácejí, tak vlastně politici si nad tím umývají ruce. A přesně to tady hrozí - no hrozí, ta vaše novela je přesně tohle. Prostě hlava nehlava omezit ústavní práva, svobody, způsobit škody a potom vlastně ten jediný, co si to zaplatí a bude zoufalý, je ten občan a vy se k tomu vlastně už ani nebudete znát, protože vlak jede dál. Ale to nejde prostě! To takhle prostě nejde přeci dělat!
Tak pojďme dál, abych řekl další konkrétní důvod, proč by to nemělo být v legislativní nouzi. K bodu 8 novely, konkrétně k novele ustanovení § 2 odst. 2 písm. u). Novela zavádí nový institut, cituji, příkazu fyzické osobě. Jak výslovně přiznává i předkladatele, účelem tohoto doplnění je obejít doposud platnou úpravu vyplývající ze zákona o ochraně veřejného zdraví a správního řádu, kdy omezit fyzickou osobu na jejích základních lidských právech a svobodách je přípustné pouze rozhodnutím ve správním řízení. V praxi to tedy může znamenat, že nikoliv zákon nebo rozhodnutí orgánu veřejné moci, ale teprve jakýsi předem nepojmenovaný úkon, například doručení SMS zprávy, omezí člověka na jeho právech, a to dokonce nikoliv na základě zákona, ale na základě mimořádného opatření coby opatření obecné povahy. Právníci tady uvádí: Podobná subdelegace je v ústavním státu zcela nepřípustná. Ano, je to tak. Porušuje základní principy ústavnosti, jak vyplývají z čl. 2 odst. 3, čl. 4 odst. 1, čl. 4 odst. 2, čl. 8 odst. 6 Listiny základních práv a svobod, což je ústava. Ta je součástí ústavy. Úprava nijak neřeší - tím je na mysli ten vámi navrhovaný pandemický zákon - možnost obrany proti takovému příkazu, a je tak zcela v rozporu i s čl. 36 odst. 1 Listiny základních práv a svobod, což je právo na soudní ochranu.
Nařízení izolace nebo karanténního opatření je krokem velice zásadním a představuje zcela mimořádný zásah do základních lidských práv a svobod. Tomu ale přece musí v takovém případě odpovídat i zákonná úprava těchto institutů. Důrazně upozorňujeme, že dle § 2 odst. 6 zákona o ochraně veřejného zdraví lze izolaci nařídit pouze u osoby, která onemocněla infekční nemocí, nebo jeví příznaky tohoto onemocnění. Dle toho vládou předkládaného zákona ale má být nařizována touto zcela nepřijatelnou formou izolace i jen v případech pozitivního PCR testu, případně antigenního testu. Takže tady zase vidíte další moment, už jeden z mnoha momentů, kde úplně šíleným způsobem - šíleným způsobem omezujete vlastně ústavou daná práva a svobody českých občanů, občanů České republiky, a v podstatě je to úplně neuvěřitelné.
A ten váš argument, že samoizolace bude ukončena, pokud osoba omezená na svých právech prokáže, že není nakažena, nelze přijmout. 
Ještě dodám, že s ohledem na intenzitu zásahů do takovýchto opatření, do nejzákladnějších práv člověka, je nezbytné, aby to byla státní moc, kdo prokáže, že jsou splněny tak závažné a mimořádné podmínky pro takový zásah, i stávající formou správního rozhodnutí. Zásah formou např. SMS zprávy je zcela bezprecedentní snahou o převrácení demokratického pravidla, že nikdo není povinen činit to, co má zákon neukládá.
Toto je totiž strašně důležitý moment. Protože vy v podstatě tady úplně převracíte dosavadní demokratické pravidlo, nebo jednu ze zásad demokracie, že přece snad bezúhonný občan, občan, co nic neudělal, tak snad ten občan nemusí prokazovat, že nic neudělal. Pakliže stát ho přece nemůže omezit jen tak, aby občan zpětně prokazoval, že je omezen neprávem. To je přece úplně šílené. To je přece úplně šílený moment. Já nevím, jestli si to vládní poslanci vlády Petra Fialy vůbec uvědomují. To je přece neskutečně šikanózní praktika. Neskutečně totalitní praktika.
Znovu opakuji, vlastně z toho, co navrhujete to znamená, že vy někoho omezíte a v podstatě teprve ta osoba musí prokázat, že je v samo izolaci neprávem, aby tedy tam jako nebyla, ale přece ta ústava, ústavní práva a svobody hovoří jasně, že lidé mají právo společensky žít, pracovat, vzdělávat se a takto. A nemůžou zpětně lidi prokazovat, že můžou vůbec mít právo žít v souladu s ústavou. To je přece úplně děsivý moment. A tady to právníci velice správně rozporují. No to je šílené. Já vůbec nechápu, jak to někoho může napadnout, toto vůbec navrhovat. To je opravdu totalita a diktatura, to je covidová totalita a diktatura, no ale pozor, vy to můžete i aplikovat na všechno možné pochopitelně.
Je to neuvěřitelné. Opravdu až jako podezřívám, když tady vidím pana ministra Válka, ministra zdravotnictví, ono se jako proslýchá, že jak jste, pane ministře, přišel na to ministerstvo, já vím, že vy mě jakoby neposloucháte, ale my to známe, tyto hry. Ale že vlastně jak jste tam byl ve chvatu, že vám to podstrčili úředníci, a jestli to právě není tím, že potom vlastně je tady takovýto paskvil, když sami vaši vládní poslanci tam dávají pozměňovací návrhy, protože je to neúnosné. Já bych vás chtěl právě, pane ministře zdravotnictví Válku, požádat, abyste to dneska stáhli. Myslíte, že by to bylo možné? No tak pan ministr jakoby předstírá, že neslyší, a nechce mi odpovědět. Dobře. Já ho tady nebudu trápit.
Ale prostě bylo by to ideální, kdybyste to prostě stáhl dneska, protože už je to tak zamotané. Já vám, pane ministře, chci říct, že se to zbytečně obrátí proti vám. Zbytečně budou lidi rozčilení na vás, protože prostě je to moc, to co navrhujete. Je to špatně, co navrhujete. Takže ideální by bylo, kdyby vy sám jste tady navrhl, že byste si to prodiskutovali tady s vládními kolegy, a pane ministře Válku, pane ministře zdravotnictví, kdybyste to prostě dneska stáhli. Kdybyste skrečovali tuto mimořádnou schůzi, a i sami sobě dali čas na ty vaše pozměňovací návrhy, sami sobě si dali čas na diskusi. My se rádi diskuse zúčastníme samozřejmě v tom smyslu, že to nechceme. Ale bylo by dobré si o tom trošku, je potřeba si o tom povídat, protože těch výtek je tady tolik, že to přece není možné, abyste toto vůbec dál tady prosazovali.
Jinak právníci tady píší, že nám nezbývá, než upozornit, že jediným zjevným motivem tohoto návrhu je podpořit fungování tzv. trasování prostřednictví projektu Chytrá karanténa. Předkládáme odbornou studii prof. MUDr. Jiřího Berana, CSc., z níž jednoznačně vyplývá, že tato forma trasování je zcela nesmyslným opatřením, které nevede k likvidaci epidemie či k zamezení jejího šíření.
Upozorňujeme rovněž, že projekt chytrá karanténa je v současné době rovněž předmětem šetření ze strany Policie ČR a Národní centrály proti organizovanému zločinu.
Ale pojďme zpátky k tomu ustanovení. K tomu ustanovení je třeba dodat, že je formulováno tak, že není patrné, o jaké ostatní fyzické osoby se má jednat. Takže zase ostatní fyzické osoby, ale termín ostatní fyzické osoby vyjadřuje neurčitý počet fyzických osob, čítající třeba i všechny fyzické osoby, zdržující se na území České republiky. Z vládou navrhovaného ustanovení není platné, kdo jakým způsobem bude prokazovat, že ostatní fyzické osoby nebyly ve styku s nakaženou fyzickou osobou. Takže zase, zase je to problém prostě.
No když to shrnu do srozumitelné věty, tak prostě ministr zdravotnictví v uvozovkách si chce ukázat: ty, ty a ty samo izolace, nejdeš do práce a takovéto manýry tady budou dělat. No a když potom přijde daná firma třeba o zakázky, o něco, tak mu ukážou tůdle nůdle, a ani nedostaneš ušlý zisk. To opravdu je úplně neuvěřitelné.
Pokud se v § 2 odst. 2 písm. b) umožňuje vydat fyzickým osobám příkaz, aby poskytly orgánům ochrany veřejného zdraví po návratu do České republiky všechny vyžadované údaje, zákon by měl specifikovat, jakým způsobem dojde ke splnění povinnosti podle tohoto ustanovení. To je další problém. Jestliže se v tomto ustanovení předvídá povinnost fyzické osoby poskytnout další epidemiologicky významné údaje, mělo by být blíže určeno, o jaké údaje se jedná, či jednat může a nemůže. Bez této specifikace zůstává povinnost příliš neurčitá, navíc bez zákonného zmocnění.
V této souvislosti si dovolujeme poukázat na ustanovení čl. 2 odst. 2 listiny. Cituji: Každý může činit, co není zákonem zakázáno. A nikdo nesmí být nucen činit, co zákon neukládá. Přičemž podle ustanovení čl. 14 odst. 1 listiny základních práv a svobod je svoboda pohybu a pobytu zaručena a v souladu s ustanovením odst. 3 téhož článku listiny a cituji, Listiny základních práv a svobod, která je součástí ústavy: Tyto svobody mohou být omezeny zákonem, jestliže je to nevyhnutelné pro bezpečnost státu, udržení veřejného pořádku, ochranu zdraví nebo ochranu práv a svobod druhých, a na vymezených územích též z důvodu ochrany přírody. Konec citátu z ústavy, konkrétně z čl. Listiny základních práv a svobod.
Nově vložený § 2a), to co tam nově vkládá vládní návrh pandemického zákona, tedy nově vložený § 2a) je zcela zásadním průlomem do práva a realizace práva na vlastnictví. Toto právo je právem základním, které navíc zprostředkovává další základní a jiná práva včetně práva na podnikání. V nálezu Ústavního soudu spisová značka ÚS 24/99 se Ústavní soud vyslovil tak, že, cituji: Nezbytnou součástí demokratického právního státu je i ochrana svobody smluvní vůle, jež je derivátem ústavní ochrany práva vlastnického dle čl. 11 odst. 1 listiny, konec citátu.
Z toho tedy jasně vyplývá, že je tedy nepřípustné, aby vládou navrhovaný pandemický zákon nahrazoval smluvní vůli dotčených osob a aby zákonodárce současně rezignoval na svou kompetenci, kterou nezdůvodnitelně přenechá moci výkonné, pokud by ponechal na její úvaze, zda zakáže rozhodování na zasedání orgánů právnické osoby v jí zvolené formě. Takže další bod, který potvrzuje, že prostě to nemůžeme přece tady projednávat v té legislativní nouzi.
A já se opravdu divím, že k tomu ti vládní poslanci mlčí. Jsou tady někteří poslanci z vládní koalice, zároveň ministři, to je pan Výborný, pan Jurečka a spol., kteří mají hroší kůži a tak podobní, paní Pekarová apod. Ono je jim to jedno v podstatě, jestli omezují práva občanů, nebo ne. Je jim to jedno. Hroší kůži má evidentně i premiér Petr Fiala z ODS. Ten pořád mlčí vlastně. Ten vlastně jenom mlčí a vůbec k takovým tématům ani pořádně nechce diskutovat, takový mlčící pan premiér. 
Takový mlčící pan premiér. A když něco řekne, tak vysílá signály vždycky, tzv. vysílá signál. Což je ovšem už dost nedostačující, musím říct. Lidi se pousmáli, když to bylo těsně po volbách, ale teď už by to chtělo ne slova, ale chtělo by to i ty činy.
Pojďme tedy dál k bodu 22 novely, té vládní novely. Prodloužení účinnosti pandemického zákona, obzvlášť proto, že ani neobsahuje datum ukončení účinnosti minimálně části ustanovení omezující lidská práva, považujeme za zcela nepřijatelné. Pandemický zákon, coby předpis zásadním způsobem rozšiřující pravomoc vždy jediného správního úřadu přímo zasahovat do základních a jiných práv a svobod zaručených Listinou základních práv a svobod, byl přijímán - ten původní pandemický zákon - na relativně krátkou dobu právě s ohledem na intenzitu, kterou narušuje běžné fungování demokratického právního státu. To je ten pandemický zákon ANO, to prosadilo hnutí ANO, společně s touto v současnosti vládní pětikoalicí jste pro to hlasovali. A já pamatuji, jak tady někteří poslanci vládní koalice ještě kritizovali ten pandemický zákon, ale už se vám zalíbila moc, a znovu říkám, hnutí ANO se k tomu pandemickému zákonu otevřeně hlásí, takže tady zase záleží na tom, co každý prosazuje, pak to vyhodnotí volby, takže to už zase záleží na každém. Ale naším právem je, abychom jako strana, abychom jako opozice, abychom jako SPD, které má v názvu svobodu a demokracii, tady hájili náš program.
Opravdu bych vás chtěl požádat, abyste neomezovali řečnickou dobu, jak tady kuloárně probíhá, pro naše poslance, protože naši poslanci se prostě vyjádřit chtějí. My máme mezi poslanci řadu poslanců, kteří jsou lékaři, tuším, že dokonce máme v poslaneckém klubu SPD v poměru k počtu poslanců nejvíce lékařů ze všech. To znamená, v našem případě je to z 20 čtyři, to znamená, my bychom se rádi k tomu vyjádřili, máme tam i lidi, co se zabývají právem, máme tam lidi, co mají zkušenosti jak z finančního sektoru, tak z diplomacie a podobně, a i další odborníky. Myslím, že by měli mít právo a bylo by to důstojné, abychom takovýmto lidem neomezovali řečnický prostor, aby každý mohl ze svého pohledu tento váš návrh skutečně diskutovat.
A hlavně nás volilo víc než půl milionu občanů České republiky a my je zastupujeme, na rozdíl třeba od TOP 09 nebo Pirátů, kteří sice jsou tady ve vedení Sněmovny, ale mají mnohem menší poslanecké kluby, a ti nám chtějí tady omezovat, jak se máme vyjadřovat a čas. To je úplně neuvěřitelná arogance, to není vůbec možné. To by se mi nezdálo ani ve snu, že Pirát tady bude zdvihat ruku pro to - se 4 poslanci - a TOP 09, aby poslanecký klub, který volilo přes půl milionu voličů - abychom tady nemohli mluvit k zásadní věci.
Já mám problém s tím, že neznám jméno pana poslance, protože vůbec nevím, kdo to je.
Děkuju. A opravdu, nezlobte se na mě, protože kdyby to byl jeden dva body, já vám to přinesu, fakt to není problém. Správně jste řekla, že jsem taky řídil schůzi, vím, že mi to pomáhalo. Bohužel, protože to tady formuluji během své řeči, abych to formuloval správně, protože těch bodů mám deset, já nejsem schopný vám to dát potom písemně. Omlouvám se. Já si to tady naformulovávám tak, aby to bylo správně formulováno. Takže to prostě není možné jako technicky. Omlouvám se. Pojďme dál.
Tady došlo totiž k takové situaci, představte si, že přišla petice, a znovu říkám, já o ní už mluvím veřejně, protože to včera bylo i jako hlavní článek na iDNESu, jinak bych to tady nerozebíral, ale teď už je to veřejná informace. Takže je tady petice občanů, kteří píšou, že se bojí přes den vycházet ze svých domovů, a chtějí, aby se něco změnilo. A zároveň lidé zmiňují obrovský nepořádek, který tam panuje, tam mají ty nepřizpůsobivé, hlasitá hudba, ničení cizího majetku a třeba prodej drog za bílého dne přímo z oken. Ale to zajímavé, co je na celé této situaci, proto si myslím, že je to tady na ten bod, že zároveň přišel totiž i dopis od vedení města Bílina, od starostky - shodou okolností je to starostka za hnutí ANO paní Bařtipánová - a od zástupců vedení města. A oni na to reagují tak, což je pozoruhodné, ale přesně to dokresluje tu situaci, že odmítáme nést výhradní odpovědnost za něco, co zákonnými nástroji nemůžeme ovlivnit. Naše možnosti jsou velmi omezené a velmi těžce vymahatelné. A ta petice, abyste rozuměli, je za odvolání vedení města. Ale to vedení města se brání, a musím říct, že se brání tím, že říká, že naše možnosti jsou velmi omezené a velmi těžce vymahatelné a že obce nemají v rukou téměř žádné kompetence a že pravomoci k adekvátním zásahům a obraně obyvatel podle paní starostky nemají ani městská či státní policie.
Proto zároveň s tou peticí za odvolání vedení města, protože neřeší tu situaci s nepřizpůsobivými, a už je to neúnosné, tak vedení města zároveň ve stejný okamžik na to reaguje tím, že oslovuje zákonodárce nás ve Sněmovně otevřeným dopisem a říkají, že jsou přesvědčeni, že odpovědnost za situaci nesou hlavně ti, kteří vytvářejí pravidla pro sociální dávky a také legislativní prostor pro takzvaný obchod s chudobou. Takže oni velice správně poukazují na to, že je tady tak špatná legislativa, že vlastně města nejsou schopna adekvátně vyřešit tu situaci s nepřizpůsobivými. A je to přesně to, co tady říká celou dobu hnutí SPD, protože jak víte - ti, co jsou tady z minulého volebního období - tak hnutí SPD tady navrhlo komplexní zákon - a děkuji, že na něm začali záhy spolupracovat i někteří poslanci jiných stran - a navrhli jsme kompletní zákon, kde je 70 změn, kde chceme ukončit zneužívání dávek nepřizpůsobivými. A my to tady tlačíme už tři roky skoro. A všichni to víte, kdo jsou tady z minulého volebního období. Tady musím říct na rovinu, že osm let bylo u vlády i hnutí ANO, ale tu situaci nevyřešili. Ani ji neřešili. Oni ji neřešili. A na sklonku minulého volebního období jsme pak začali spolupracovat, to je zase musím pochválit, na tom našem návrhu zákona na ukončení zneužívání dávek nepřizpůsobivými.
Ale tady ta pětikoalice, tady ta pětikoalice (řečník se otáčí a ukazuje) - vždyť mezi vámi jsou právě ti, kteří zablokovali náš návrh zákona na ukončení zneužívání dávek nepřizpůsobivými. Byl to poslanec Čižinský za KDU-ČSL, ten už tady není, ale byli to lidovci. A pak to byli Piráti. Byla to především poslankyně Pirátů Olga Richterová, která je dneska místopředsedkyní Sněmovny za Piráty - místopředsedkyně Sněmovny, přestože mají pouhé čtyři poslance. A právě tato poslankyně Olga Richterová z Pirátů tady byla tou nejaktivnější spolu se svým bratrem Mikulášem Ferjenčíkem, který už tady není ve Sněmovně, tam už to voliči vyhodnotili a už propadl ve volbách do Sněmovny, že už ho nechtějí, řekli pirátští voliči. Ale paní Olga Richterová tady, dokonce ještě získala vyšší funkci za to, mimo jiné evidentně za to, za svoji práci v minulé Poslanecké sněmovně. A v podstatě jediná viditelná práce, co jsme viděli, je zablokování návrhu zákona SPD na ukončení zneužívání dávek nepřizpůsobivými. (Poslanec Michálek tleská.) Ano, souhlasí s tím i pan poslanec Pirátů Michálek. Tak souhlaste dál, to je v pořádku. Jsem rád, že jsme ve shodě v tom, že jste to zablokovali. Vy samozřejmě nesouhlasíte s naším návrhem zákona. To všichni víme.
Takže paní Olga Richterová, poslankyně Pirátů to tady zablokovala. A právě tato poslankyně se svým bratrem Mikulášem Ferjenčíkem z Pirátů jsou těmi viníky toho, co tady píšou občané v téhleté petici. A samozřejmě je zároveň podporovala i ta pětikoalice v odmítavém stanovisku v minulém volebním období. Ale Piráti - Piráti - jsou ti, kteří můžou v podstatě, když to řeknu politicky zkráceně, za to, co se děje v Bílině. Mimochodem, aby vláda začala řešit problematiku sociálních dávek na bydlení s nepřizpůsobivými, tak to žádali před časem i představitelé Chomutova, Kadaně, Klášterce nad Ohří, Jirkova, dále Úpice v Královéhradeckém kraji, tam jsem dokonce osobně byl, abych se s tou problematikou seznámil. Ti také, jestli si pamatujete, je to asi tři roky, poslali dopis nám všem do Poslanecké sněmovny se zoufalou prosbou, abychom ten problém řešili. SPD na to reagovalo, že připravilo tu novelu zákona na ukončení zneužívání dávek nepřizpůsobivými. Ale vy všichni jste se na to vykašlali.
To je ten důvod, proč my tady chceme zařadit tento bod na program schůze, protože prostě je to problém, je to aktuální problém, je to velký problém. A když prostě v malém městě téměř tisíc lidí podepíše petici, že už jsou zoufalí z toho soužití, a vy to nechcete řešit, a nás v SPD je pouze 20 ze 180 (správně z 200), a přestože jsme ve vaší obrovské přesile, tak SPD bude bojovat za slušné občany. Budeme bojovat do posledního dechu a budeme se snažit vás přesvědčit, že je potřeba ukončit zneužívání dávek nepřizpůsobivými. Náš návrh zákona přece umožňuje všem, aby se přizpůsobili. My přece nechceme, aby někdo zůstal bezprizorní. My ale jenom upravujeme mantinely tak, abychom dali prostor, aby byli motivováni ti takzvaní nepřizpůsobiví k tomu, aby se přizpůsobili.
Myslím, že je to staré známé přísloví, které ale přepsali Piráti, protože já když jsem byl malý, tak mi vždycky říkali moji příbuzní doma: bez práce nejsou koláče. Říkala mi to i moje maminka z Moravy. Ale heslo Pirátů je: bez práce jsou koláče. Ostatně množství politických náměstků na ministerstvech to dokládá. Ti, kteří kritizovali jakoby na oko před volbami politické trafiky, tak teď už chrochtají u korýtek úplně naplno a jsou politickými náměstky - Piráti. Takže Piráti otočili a samozřejmě už mlčí. K tomu se také ještě dostanu. Úplně příznačné je chování Pirátů, kteří ve vládě jsou pátým kolem u vozu, protože je vláda nepotřebuje, protože i bez jejich čtyř poslanců mají většinu, je jmenování Miroslava Kalouska do Správní rady Všeobecné zdravotní pojišťovny VZP. Ještě se k tomu dostanu, protože to taky navrhnu jako bod, abychom to tady projednali. Protože takovýmto způsobem udělat kozla zahradníkem, to jsem opravdu ještě snad neviděl. A Piráti byli ti, kteří přece v minulém volebním období kritizovali Miroslava Kalouska. A teď výměnou za teplá korýtka za funkce na ministerstvech a ve vedení Sněmovny najednou mlčí k tomu, mlčí a už ani nedutají, když Miroslav Kalousek byl jmenován do vedení největší české zdravotní pojišťovny, která má rozpočet více než 250 miliard korun ročně, téměř 260 miliard korun. A ve vedení této organizace je vládou dosazený za souhlasu Pirátů - Piráti říkali, my jsme se zdrželi, nebo co na vládě. Tak jestli s tím nesouhlasíte, tak odstupte z vlády přece! 
Ale vy jste si vybrali korýtka. Tak odejděte z vlády, jestli s tím tak principiálně nesouhlasíte, že Miroslav Kalousek je ve VZP! (zvýšeným hlasem) Ale to neuděláte! Protože ve skutečnosti je vám to jedno. No, radši, radši teplá místa, radši politické trafiky než principy. To jsou Piráti. Takže Miroslav Kalousek je teď nově už jmenován, už tam je, už je to i na webu Všeobecné zdravotní pojišťovny. Pro jistotu jsem se díval osobně včera. Už tam je a už řídí, už je jeden z lidí ve vedení Všeobecné zdravotní pojišťovny, kde je více než 250 (?) rozpočet.
No, tak já myslím, že všichni víme a občané ví, že pan Kalousek umí velmi dobře - v uvozovkách - počítat. Ovšem musíme se ptát, komu ku prospěchu? A já myslím, že to už si samozřejmě občané zodpoví sami. Mně píše řada občanů a já myslím, že vláda přímo poškozuje veřejné zdravotnictví tímto zdánlivě nenápadným krokem, ale myslím, že je to velmi nápadný krok a je potřeba to připomínat neustále i to chování Pirátů, kteří jsou ve vládě, a i to, že Miroslav Kalousek je ve vedení VZP, protože mně píše řada občanů a podívejte se, kdo se chce, ale já vás k tomu nenutím, když se podíváte do diskusí například na mých sociálních sítích, tak mnoho lidí píše, že odejdou od Všeobecné zdravotní pojišťovny z toho důvodu, že jste do vedení dali Miroslava Kalouska.
A to si myslím, že opravdu už poškozujete, poškozujete tímto - já vím, že vám je to jedno, vládě Petra Fialy - ale tímto způsobem už přímo poškozujete v podstatě i veřejné zdravotnictví v České republice, ale nechci to nějak teď tady přehánět, protože samozřejmě tam, kde ho skutečně poškozujete ještě více, to samozřejmě tady ještě na přetřes přijde, protože to jsou ty vaše škrty ve státním rozpočtu, které ohrožují zdravotní péči v České republice. Takže tady je skutečně důležité, já tady chci zařadit tenhle bod, abychom projednali tu neúnosnou situaci. No a pakliže vládní pětikoalice bude hlasovat proti zařazení tohoto bodu, tak se rovná a potvrdí se opět, že podporujete nepřizpůsobivé a nejste na straně občanů. Nejenom tento bod, ale i ten bod, co ještě navrhne Lucie Šafránková, která navrhne ještě pevné zařazení toho bodu, toho našeho zákona na ukončení zneužívání dávek nepřizpůsobivými.
Takže toto je první bod, který bych chtěl navrhnout, protože ten problém je samozřejmě mimořádně závažný a je to aktualita, je to... ono aktualita, ono se to tady táhne už samozřejmě dlouhou dobu, ale teď aktuálně zase jsou tady další v zoufalé situaci, jsou tady slušní občané, v Bílině, v Ústeckém kraji a mohl by o tom vyprávět náš poslanec Jaroslav Foldyna, který se tomuto problému dlouhodobě věnuje v Ústeckém kraji a také ho lidi volí a pracuje na tom, aby se ty podmínky zlepšily, ale je nás jenom dvacet, je nás tady dvacet mohykánů proti většině a když nám házíte klacky pod nohy, tak samozřejmě to tady těžko můžeme řešit. Takže to je k tomu problému, který je v těch městech a obcích České republiky, kde jsou ty obrovské problémy s těmi nepřizpůsobivými.
Tady si vzpomínám, jak mi někdo tady z politických oponentů dával trapné dotazy a usvědčil se ze své vlastní nevědomosti ten člověk, ti lidé, už jich bylo několik, vždycky mi to tady někdo říká a už si ani nepamatuji ta jména, kdo jsou to ti nepřizpůsobiví, ať to definuji. No, tak to je jednoduchá definice jednou větou. Já nevím, proč to mám někomu opakovat, tady to jenom svědčí o tom, že jste jak z Marsu, že jste tady ve sněmovním akváriu a vůbec nevíte, jaké problémy mají občané. Nepřizpůsobivý je ten, kdo je práceschopný, dlouhodobě nepracuje, dlouhodobě si nehledá práci, no a udělal si životní program z toho, že zneužívá sociální systém. Vždyť je ta definice přece úplně jednoduchá.
Každý má právo krátkodobě být nezaměstnaný, ostatně platí si pojištění nezaměstnanosti a podobně, o tom přece ten problém není. Ale tohle, co jsem řekl, ta kritéria, ta jsou přece úplně jasná a nevím, já vůbec nechápu, jak se mě na to může někdo ptát, že to nechápe. Jestli je tak blbej, s prominutím - a teď neříkám nic špatného, protože nemluvím o někom konkrétním, jo? Takže to je opravdu neuvěřitelné, tohle. Je to prostě takhle, tohle je definice a nemá to vůbec žádnou spojitost - ani s barvou kůže, ani s ničím jiným, to vůbec nemá s tím nic společného. Takže tohle je ten náš další bod. Takže to je ten první bod, který tady navrhuji.
No, samozřejmě naši poslanci budou navrhovat další naše priority, protože fakt pandemický zákon, kterým chcete omezovat práva a svobody občanů od 1. března, a ještě vyhrožujete nouzovým stavem, když to nebude, no, zbláznili jste se prostě, to není normální. Jo, tady lidi už se těší na to, že sundají roušky a že budou normálně žít a že se budeme vracet do (normálních?) životů a vy vyhrožujete nouzovým stavem, přestože pro to nejsou vůbec žádné podmínky. Takže my tady máme jiné priority jako SPD.
Další naší prioritou je... ukončení zneužívání sociálních dávek, zvýšení příspěvků pro zdravotně postižené - ano, my chceme zvýšení daňových slev na poplatníka. No, tak proč dáváte dvě miliardy navíc Evropské unii? Jako my chceme naopak, abychom podpořili pracující rodiny s dětmi. A tady jsem od někoho taky slyšel, někdo mi tady dřív říkal - no, jak může vláda ovlivnit platy v soukromé sféře? Já opravdu nechápu, jestli jsou tady někteří představitelé vlády tak hloupí, nebo to říkají schválně, nebo si hrají jenom na hlupáky? No, samozřejmě, že vláda a vládní koalice může přece zvýšit platy občanům i v privátní sféře, například tím, že zvýšíte slevu na poplatníka! (zvýšeným hlasem) Je to tak jednoduché, já vůbec nechápu, co na tom není jasné! To snad není možné.
Vždyť zvýšení přece není jenom, že prostě zvýšíte nominální hodnotu platu, zvýšení je taky to, že necháte lidem více v peněženkách, ale to tady asi někomu nedochází. Stejně tak je to s těmi potravinami. Poláci snížili DPH na základní potraviny na 0 % a samozřejmě, že se zvýšily potom příjmy Poláků, protože se jim zlevnily základní potraviny, i když jim třeba plat zůstal stejný. Já nevím, co je na tom nelogického.
Já to vůbec nechápu, že to někdo nechápe. To opravdu, to je vidět, že tady jsou vesměs ve vládní koalici kariérní politici, protože kdybyste byli z podnikatelské sféry jako jsem já nebo z manažerské sféry, tak byste věděli, že cesta snižování nákladů také samozřejmě může být cestou ke zvyšování zisku, ale to je asi tady na některé představitele, kteří jsou celoživotními politiky, příliš. Tak úplně typický v tomhle byl třeba Bohuslav Sobotka, že jo, byl typický, já jsem ho ještě zažil, ale ten opravdu nevěděl, která bije, a taky to tak dopadlo ve skutečnosti, protože to jsou lidi, co byli celý život v podstatě jenom politici.
Takže my chceme samozřejmě zvýšení daňových slev na poplatníka a má se to týkat - je to logické, že se to bude týkat jenom lidí, co pracují, že, pochopitelně, to je myslím jasné, protože kdo jiný by měl daňovou slevu než ten, kdo vůbec nějakou daň nebo je prostě daňovým poplatníkem, takhle bych to řekl. Takže to chceme, to je naše priorita a my naopak chceme, aby se škrtly ty zvýšené náklady do Evropské unie. To je prostě nesmysl úplný a tady musím i vrátit i další - no, tak to už je tedy totální nesmysl, že mi někdo tuhle říkal v televizi, už nevím, kdo to byl, že prý přijdeme o dotace, když tady odstoupíme od Green Dealu. Zelený úděl, který zdražuje.
A já na to odpovídám - co má obyčejný člověk z dotací, když nemá na elektřinu a na základní potraviny? Já to (vůbec?) nechápu. Přece ty dotace jsou k ničemu, když se tomu občanovi nedostanou do peněženky tím způsobem, že má důstojný život a že může mít kvalitní životní úrovně. Takže přijdou dotace, (těm bohatým?), jo, chcete říct, ale na ty slušné (se) opět nedostane? To je jako argument, (ať?) nedostane? To je přece úplně děsivý argument.
Co mají lidé z členství v Evropské unii v okamžiku, kdy lidé nemají a nebudou mít, řada lidí, na energie a základní potřeby! (zvýšeným hlasem) Jako já nechápu, to zase jenom ukazuje na to, že tady mnozí žijí jak na Marsu někde - no, tak na Marsu, bůh ví, jak to tam vypadá - ale prostě někde žijí tady v tom svém elitním prostředí, ale vůbec si neuvědomují, že běžný člověk, který nemá na základní životní potřeby a převrací každou korunu a těch je v České republice spousta právě kvůli vašim dosavadním vládám a současné vládě, takže v podstatě ho ty dotace vůbec nezajímají, protože potřebuje hlavně uživit sám sebe a svoji rodinu. To je přece to, takže už prosím neargumentujme tím, že přijdeme o nějaké dotace, když z nich drtivá většina lidí vůbec nic nemá. Ano, z dotací mají třeba něco sponzoři hnutí STAN. 
To jsou ti, co jsou na Kypru, třeba. Jo? Možná ano, možná ne. Ale tak bych to tak tipoval, protože když podnikají v solárním byznysu, tak si myslím, že je evidentní, že je to dotační byznys. Ale to jsou veřejně známé informace, ale k tomu se taky ještě dostanu. K tomu se taky ještě dostanu, k hnutí STAN. To tady mám také připraveno jako bod, protože tady je řada ještě nevysvětlených věcí. Takže my chceme - a to tady navrhne náš poslanec také, tuším, že to je Jan Hrnčíř - ne, je to stále Lucka Šafránková, je to zvýšení daňových slev na poplatníka.
Máme tady také další návrhy na změnu programu schůze, a to je minimální důchod. Minimální důstojný důchod. Jsou to všechno zákony, které už jsou podané tady do Sněmovny. Proto my budeme chtít, aby se ty zákony předřadily, protože fakt není naším, my nechceme omezovat ústavní práva a svobody občanů, jako chce vládní pětikoalice. My chceme, aby měli lidé lepší životy. Aby se přeskupily peníze ke slušným lidem.
Takže tady máme minimální důstojný důchod. Pochopitelně naši poslanci k tomu ještě vystoupí, aby navrhli zařazení, ale to je zákon, který platí v řadě zemí Evropské unie, ano, Evropy. A to je to, že si tam uvědomili, že za ty důchody pod minimální mzdou nebo pod hranicí chudoby, ona je to plus minus v České republice podobná částka kolem 15 tisíc měsíčně, tak že za ně nejde prostě vyžít, když má někdo důchod deset tisíc třeba, neřkuli níže, což jsou taky tací občané. A je to úplně šílená situace a vlády to neřeší, nechtějí to řešit. Tak prostě je tam minimální důstojný důchod, my navrhujeme za splnění zákonných podmínek. To znamená odpracované roky nebo invalidita. Takže samozřejmě nepřizpůsobiví by nedostali nic, to platí. A až od té částky zásluhově. Takže to taky budeme chtít zařadit, protože k čemu je nízkopříjmovému důchodci, že posíláte miliardy do Evropské unie, když sám v podstatě žije úplně jako nuzák. Žije jako žebrák. Je to ostuda, je to ostuda. A my prostě stojíme na straně těch slušných lidí. To znamená těch, kteří buď pracují, nebo už si odpracovali, nebo mají třeba nějaké zdravotní postižení a třeba pracovat nemůžou. My jsme na jejich straně i na straně studentů a dalších. Ale vy na jejich straně nejste. Proto tady navrhujete pandemický zákon, to je vaše priorita, ztrácíme tady čas.
A teď jsem dokonce ještě slyšel zoufalé řeči a výkřiky, že prý SPD tady blokuje práci Sněmovny vládě? A vy jste žádný zákon nepředložili! Jaký jste předložili zákon na podporu zdravotně postižených lidí? Jaký jste vládní pětikoalice předložili zákon na podporu rodin s dětmi? Vždyť tady žádný není předložený! Jak? Co tady kdo blokuje? Vždyť vy jste nic nepředložili! Vždyť vy tady to, co předkládáte jako prioritu, je korespondenční volba, která lidem v České republice nepřináší vůbec nic. Dokonce lidem v České republice vůbec nic a doslova, doslova, doslova nic. Jenom vám to přinese možnost využít manipulací a podobně, protože se bojíte o svůj volební výsledek.
Pak tady předkládáte pandemický zákon, děláte soutěž o národního ptáka a chcete ovládnout Českou televizi. Ale tady přece žádný váš zákon není! Tak laskavě bych poprosil představitele nebo požádal, já vás prosit nebudu, ale požádal bych vás, abyste nelhali v médiích a neříkali, že se tady něco zdržuje, když jste vůbec nic sami nepředložili. Dokonce ani to řešení zdražování jste říkali, že předložíte do konce prosince a nepředložili jste. Vždyť to ví celý národ, že jste nepředložili nic, vždyť ty složenky všichni vidí. A vidí, jak k tomu přistoupili Poláci a Maďaři, kde jsou vlastenecké vlády a skutečně to řeší a už se tam zlevnily potraviny a pohonné hmoty a tak dále. Vy neděláte vůbec nic, vládní pětikoalice. Vy děláte jenom pro sebe. A to je ten problém.
Takže už to neříkejte, prosím vás, že tady někdo něco zdržuje práci Sněmovny, protože jediné, co ji zdržuje, jste vy, protože vy tady máte většinu a tou většinou si tady můžete navrhnout a prohlasovat jakékoliv zákony pro občany České republiky. Ale problém je, že vy jste žádné nenavrhli. Proto vám nezbývá než si vymýšlet, že tady někdo něco zdržuje, ale kdyby se vás kdokoli zeptal na to, cože se tedy zdržuje - no, pandemický zákon. Tak ten fakt nechceme a říkali jsme to a nechtějí ho ani vládní senátoři. To se ukázalo. Ani vládní senátoři ho nechtějí, kdy se potvrdila slova SPD. Ale k tomu se ještě ke všemu dostaneme, protože jestli se tady dostaneme nebo v tom okamžiku, že se dostaneme na projednávání pandemického zákona, tak pochopitelně to ještě podrobněji rozebereme. Tyhle záležitosti. Takže nebudu rozebírat teď, když je rozebereme až potom.
A zároveň jsem vás chtěl důrazně požádat, a to už řeknu teď: že jsem slyšel, že vládní pětikoalice chce totalitně omezit řečnickou dobu u rozpravy nad pandemickým zákonem. Omezit tak, aby se poslanci SPD nemohli vyjádřit. Omezit ji na pět minut. Případně dvakrát pět minut. To prý máte v plánu. Umlčet, umlčet opozici. I senátoři hlasovali proti. Ale vy chcete umlčet totalitně, totalitně to tady ovládat. Vy byste nejradši, aby opozice nechodila do Sněmovny vůbec, podle mě! Abyste si všechno mohli hlasovat sami. Vy byste nejradši, abychom byli nějaké loutky. Jsme tady dvě opoziční strany, nebudu mluvit za žádnou jinou stranu, budu mluvit za sebe, já nejsem mluvčí nějaké jiné strany, já mám sice řadu mluvčích z řad KDU-ČSL a dalších stran, kteří vždycky říkají, co já říkám. Vždycky zalžou a já je pak vždycky žádám, aby mi nedělali mluvčí, že tady zadarmo žádné mluvčí nepotřebuji, aby někdo mluvil za mě a vysvětloval naše názory, že si to řekneme sami. Takže to vás chci taky požádat. Opravdu, žádné mluvčí z vašich řad nepotřebujeme, kteří by vysvětlovali postoje SPD. To opravdu nedělejte. Takže já jenom říkám, že to, co vy tady navrhujete a k tomu pandemickému zákonu se ještě vyjádříme podrobněji, ale varuji vás před tím, opravdu, a demokraticky. Nemůžu vám říkat: Varuji, a co potom? Nás je dvacet. Ale říkám vám, že to není demokratické a správné, aby tady někdo z vás navrhl a už to vidím, typicky bych to očekával od paní předsedkyně Sněmovny paní Pekarové Adamové, protože ta má takové, že chce omezovat opozici vždycky a rozčiluje se. Přitom sami byli v opozici, stejně jako my, v minulém volebním období, a nikdo je neomezoval.
Já jsem vám v životě nevzal slovo, vládní pětikoalici, v životě, a to tady byla přestřelka, jak pamatujete, mezi panem Kalouskem a panem Babišem, poslancem, a já jsem zrovna řídil Sněmovnu. A padaly tady tvrdší výrazy. A neudělal jsem to! Protože já jsem demokrat a vždycky jsem vás nechal všechny mluvit. A to všichni musíte dosvědčit. Dokonce jsem rozmlouval, chodili jste za mnou, mnozí vy teď z pětikoalice za mnou, abych třeba odebral slovo někomu. Pamatujte, že jste za mnou chodili, vzpomeňte si. A já jsem říkal: Já to nechci udělat, protože jsem rád, že se tady aspoň na tom mikrofonu všichni můžou demokraticky vyjádřit. Vzpomeňte si vy, co jste za mnou chodili - já znám ta jména, co za mnou chodili. Ale nebudu to říkat. Ono je to stejně na kamerách všechno. A vzpomeňte si, že jsem vám říkal: Ne, já chci, aby to bylo demokratické, nebudu nikomu odebírat slovo. Je to jediné místo v České republice v podstatě, kde si můžete říct úplně co chcete. Tady ten mikrofon, tady je na něj imunita na ten mikrofon, v podstatě. A já jsem nikoho z vás neomezil. Takže si na to dobře vzpomeňte, jak jsme k tomu přistupovali my, když jsme byli ve vedení Sněmovny. A vždycky jste se mohli všichni spolehnout v téhle Sněmovně, jak to byla vaše pětikoalice, tak to byla opozice, že když řídil Okamura schůzi, tak že vždycky jste měli jistotu, že si můžete říct, co chcete, i když jste mnozí z vás mluvili opravdu dlouho.
Dokonce někteří z vás mluvili tak, že já jsem se v podstatě tu hodinu a půl, co se tady řídí schůze a pak se střídáme, pak jsme se střídali, já jsem se nedostal ani ke slovu, téměř. Protože kontinuálně mluvil ten jeden člověk. Ale v podstatě vždycky to tak probíhalo. Vždycky jsem říkal: Co jiného? Za co jsme tady všichni placeni? Abychom tady pracovali, aby se demokraticky vyjádřily názory voličů. Holt někomu z vás nevyhovovaly ty zákony, nám taky mnohé nevyhovovaly. Jenom bych připomněl: Že SPD, ani já ve Sněmovně nikdy za svoji dobu, co jsem v Parlamentu, a byl jsem i senátorem, nikdy jsme nic neobstruovali. Nikdy, ani jednou, chci připomenout. Toto je první věc, ten pandemický zákon, kde my jsme přistoupili k obstrukci, protože je to pro nás zásadní. To bych chtěl taky zdůraznit a připomenout. Nikdy. My jsme ani jednou neobstruovali. Na rozdíl od vás. 
Ale já si myslím, že to je pořádku, protože to je prostě demokracie a byla to vaše opoziční práce, když jste si tady brali dvanáct hodin přestávku, když jste nechtěli dovolit Radu České televize. Spoléhali jste na to, že budete mít ve Sněmovně většinu, a ono to vyšlo, byť vás nevolila většina voličů, to víme, protože milion hlasů propadl a byly to hlasy spíše pro strany, které byly názorově proti vám. Ale nikdy jsem k tomu nepřistoupil, a proto jsem to tady chtěl zdůraznit. Chtěl bych to opravdu zdůraznit, abyste nenavrhovali, už nikdy abyste to nenavrhovali, nikdy, prosím, nenavrhujte v rámci demokracie, abyste tady u takto zásadních zákonů, ale i všeobecně - ale například u tohoto pandemického zákona nebo u korespondenční volby, to chci zdůraznit - navrhovali omezení řečnické doby. Nevrátí se vám to v dobrém, určitě ne, protože řadě voličů se vaše nedemokratické chování nelíbí, sami jste tady dělali různé věci a teď, když je tady opozice a situace se obrátila, tak v podstatě najednou měříte dvojím metrem.
Takže jsem vás chtěl požádat, abyste si to s tím návrhem rozmysleli, aby to tady pan poslanec Výborný nenavrhoval, protože to je takový váš mluvčí, který vždycky navrhuje tahleta omezení, vždycky mu rupnou nervy a je prostě zlostný, je zlostný, je to na něm vidět a vždycky chce omezovat v tom, aby se mohli poslanci opozice nebo jiní poslanci demokraticky vyjádřit. Takže jsem vás chtěl požádat, abyste to nedělal ani vy, prostřednictvím paní předsedající, pane poslanče Výborný, protože já vím, že to máte určitě v plánu a že by bylo dobré, abychom tu debatu nechali proběhnout, zvláště když my jsme v souladu s vůbec nejlepší parlamentní kulturou, na rozdíl od mnohých z vás, opravdu předem oznámili, o které dva zákony nám jde. Je to pandemický zákon a korespondenční volba, které jsou pro nás nepřijatelné. Takže to víte, všichni se můžou připravit.
Neděláme naschvály na rozdíl od vás, kteří nám neustále děláte naschvály, schválně nás neinformujete, schválně s nikým tady nejednáte, abychom neměli informace, abyste nás odstřihli od veškerých informací. To je vaše práce, to je váš způsob práce. Ale my jsme tohle nikdy nedělili. A i v minulém volebním období se mě řada z vás chodila ptát, jak to bude, protože jsem byl ve vedení Sněmovny. A já jsem vám vždycky všechno odpovídal, jak to bude. Tady jste za mnou chodili, spousta lidí, a vždycky jsem vám říkal: jo, chystá se tohle, chystá se tohle, všechno, co se mohlo v rámci toho, co jsem měl jako pravomoc, nebo co jsem mohl, tak jsem chtěl, aby to tady fungovalo, abyste měli informace, aby ta práce tady byla kultivovaná, aby byla v rámci možností gentlemanská a abychom tady mohli všichni zastupovat naše voliče. Já nevím, proč jste to přestali dělat. Já si to umím vysvětlit. Je to prostě opojení mocí, protože osm let jste nebyli ve vládě. Je to opojení mocí, ale bylo by dobré se nad sebou zamyslet, protože to prostě není dobře.
Takže jsem vás chtěl v této souvislosti vyzvat k tomu, abychom tady nastavili trošku jinou kulturu, abychom se přestali nálepkovat, protože úplný vrchol je, když tady říkali, tuším, že to byli Piráti, paní Richterová, že SPD není demokratická, přitom my máme jediného signatáře Charty 77 v celé Sněmovně a politického vězně, to tady opravdu Jaroslav Bašta nestačil kroutit hlavou, že si paní Richterová dovoluje vůbec i ke svým zkušenostem se prostě neadekvátně vyjadřovat o zástupcích, o lidech, které máme například v poslaneckém klubu. To prostě není normální. Takže tyhle urážky, tyhle trapné výkřiky - myslím, že je teď příležitost si to říct, protože dneska tady asi budeme déle.
Chtěl jsem vás požádat, zdali bychom při této příležitosti, protože je únor, máme tady před sebou skutečně tři a třičtvrtě roku, když tady budete celé volební období, a vy se samozřejmě budete držet zuby nehty, to chápu, tak by bylo dobré, protože v minulém volebním období jsme se naučili si sedat k jednomu stolu. Já si na to pamatuji, vždyť to bylo nedávno. Sedali jsme všichni pravidelně k jednomu stolu a vzpomeňte, my jsme byli taky v opozici, ale váš opoziční blok, takzvaný demoblok, ta pětikoalice, kolikrát bylo sezváno jednání tady do té vedlejší místnosti mimo grémium nad politickými věcmi a nad tím, jakým způsobem si tedy kdo představuje tu práci ve Sněmovně k nějakým zákonům. Těch setkání bylo mnoho. Všichni to víte, ostatně i tady paní předsedkyně Pekarová na těch jednáních často byla, nebo téměř vždycky, ostatně jako všichni, co byli předsedové stran nebo klubů, a to se teď úplně zrušilo. Zrušilo se to kvůli té aroganci moci. Zrušilo se prostě to demokratické respektování vzájemných hlasů a taky to pak v té Sněmovně vypadá, jak to vypadá. Protože vy se všechno snažíte převálcovat na sílu, teď vám to nejde, tak brečíte a fňukáte v médiích. Lidé kolem mě vám dali přezdívku ubrečená vláda, protože pořád brečíte, že vám něco neprochází. Otázkou je, co bylo mělo projít, když tady nic pro lidi není, to už jsem ale komentoval.
Ale proč hlavně brečíte, když máte 107 poslanců? Pan Farský není, teď už tedy není opravdu, předtím nebyl, protože podváděl voliče a odjel do Ameriky, přestože jste o tom všichni věděli. A teď není a není ještě nikdo nový, takže 107. To není nějaké rýpnutí, to je fakt, že teď jenom 107, ale bude to zase 108. Takže vy si tady můžete všechno prohlasovat, ale to, že brečíte, že dvacet poslanců SPD tady prosazuje náš politický program, protože náš volič nechce pandemický zákon. Je to zcela legitimní. A nechce korespondenční volby. A teď vykřikujete a snažíte se nám omezit řečnickou dobu úplně nedemokraticky a totalitně. To přece není vůbec demokratická politická kultura. A hlavně to není vůbec slušné chování z vaší strany, protože sami jste to samé dělali v minulém volebním období. Já jsem myslel, že jste féroví a že se měří všem v souladu s jednacím řádem a všem, že se měří demokraticky stejně.
Takže jsem vás chtěl při této příležitosti vyzvat, abyste, a je to vždycky příležitost, nikdy není nic ztraceno, ale myslím, že je to výzva především na předsedkyni Sněmovny Markétu Pekarovou Adamovou, protože vy jste teď předsedkyně, nevím, jestli vaším prostřednictvím, protože mi připadá komické, když vás oslovuji vaším prostřednictvím, ale já nebudu říkat samozřejmě, jak je mým zvykem, vůbec nic neslušného, naopak na rozdíl třeba od toho, jak tady mluvil třeba pan Kalousek, ale chtěl jsem jenom říct, že by bylo možná dobré se teď zamyslet při téhle příležitosti a trošku znormalizovat ty vztahy tady a hlavně je potřeba respektovat, že všichni jsme tady zvoleni občany a hlas občanů má stejnou váhu. To si myslím, že je důležité začít tímhletím respektováním, že všichni občané mají stejnou váhu, hlas občanů má stejnou váhu. A samozřejmě v okamžiku, kdy se tady tahle zásadní premisa nerespektuje a pětikoalice říká, že některé hlasy voličů mají jinou váhu, tak jakákoliv diskuse je asi těžko možná, pochopitelně. To je přeci úplně jasné. Každý hájí svého voliče a vidí svého voliče jako toho voliče, kterého se má zastávat a jehož hlas má být slyšet.
Takže to samozřejmě je z mé strany vstřícně podaná ruka. A teď je samozřejmě otázkou, jestli pětikoalice bude fňukat a brečet dál, anebo jestli si tady opravdu nějakým způsobem dokážeme sednout a pobavit se o tom, protože SPD chce prosazovat dobré zákony pro lidi. My chceme, aby lidé měli více peněz, bezpečí a spravedlnosti. My nic víc nechceme. Program SPD je v jedné větě: více peněz, bezpečí a spravedlnosti pro lidi. Když to shrnu do jedné věty, tak je to tato věta. A chceme svobodnou a suverénní Českou republiku, když to ještě trošku rozvedu o další větu. A myslím, že by to těm vztahům tady všeobecně prospělo.
Pojďme dál, protože bych rád mluvil k programu. My tady určitě chceme taky navrhnout zákon můj dům - můj hrad. Za nás to představí a navrhne jako bod pan poslanec Radek Koten, protože opravdu ta situace je dneska velice neadekvátní, protože občané se bojí, že budou někým doma přepadeni, proto mají také dvojí zámky, například bezpečnostní zámek a alarmy, nebo dokonce i alarmy v autě a podobně, takže ten, kdo říká, že se nebojí, tak to je lež, to je pokrytectví, že se nebojí. Kdyby tady někdo z vás poslanců říkal, že ten zákon není potřeba, protože to by znamenalo, že nemáte zaplacené pojištění domácnosti proti vloupání, když je tedy tak všechno v pořádku, že nemáte bezpečnostní vložku v zámku a tak podobně. To přeci není pravda. Takže náš zákon můj dům - můj hrad obsahuje to, že chceme posunout práva občanů na možnost nutné sebeobrany. To znamená v kostce řečeno, a představí to ještě náš poslanec Radek Koten a podrobně to zdůvodní důvodovou zprávou, protože při představování programu se má mluvit k věci, takže to zdůrazňuji, že je potřeba mluvit k věci. 
Takže naši poslanci budou k věci mluvit. Proto samozřejmě důvodová zpráva je k věci. To doufám, že se na tom shodneme.
Vážené dámy a pánové, vláda Petra Fialy tady dnes předkládá novelu pandemického zákona. Obsah tohoto vládního návrhu je bezprecedentním útokem na práva a svobody občanů. Proto poslanci hnutí SPD tuto novelu nepodpoří. Svoboda je nejen ústavní právo, ale, dámy a pánové, je to zcela přirozené právo lidské, s kterým se narodíme bez ohledu na ústavu, zákony či vyhlášky. Svoboda pohybu, svoboda osobní, svoboda názorů, svoboda pracovat, ale třeba i podnikat jsou práva, která by stát měl omezovat a regulovat jen v nejzávažnějších případech v souladu s ústavou. Ovšem zde máme problém, že vláda se snaží omezit tyto ústavou garantované svobody a práva pouhým zákonem, protože v Listině práv a svobod je jasně napsáno, že občané mají právo podnikat, právo na soukromý a společenský život a také například právo na vzdělání. Právě proto je to v ústavě, v Listině práv a svobod, která je nedílnou součástí ústavy, aby tady nemohla být nějaká totalitní zvůle. Aby tady nemohla být totalitní zvůle nějaké menší skupiny lidí nebo politiků, aby nemohli prostě ovládat životy občanů podle toho, jak se jim zachce.
V případě, že dojde k nějaké situaci, která je tak katastrofální pro Českou republiku, že vyžaduje určité zásahy ze strany státu, můžou to být nějaké velké povodně, ale může to být i nějaká velká epidemie, může to být třeba nějaký teroristický útok na nějaké strategické zařízení typu jaderná elektrárna, tak samozřejmě pro tyto a podobné účely je tady tzv. nouzový stav, který může vláda vyhlásit, a je tady také kontrola Sněmovny, která po 30 dnech potom musí projednat a souhlasit, zdali se to prodlužuje, nebo ne. Je to tak. Je to z toho důvodu, že jsme - nebo měli bychom být demokratická země, kde prostě majitelem této země je občan a nikoliv různí elitáři a nikoliv nějací politici, kteří jenom mají prostě v sobě, že chtějí dirigovat jako loutky ostatní občany a nakazovat jim, co smí, a co nesmí.
A teď jsme se dostali tady právě do té situace toho tzv. pandemického zákona, kdy předsedkyně Sněmovny Pekarová Adamová z TOP 09, která tady dnes ani není a je někde v zahraničí tuším, tak řekla v Partii na Primě teď v neděli, a přiznala to úplně na férovku, že vládní pětikoalice, to znamená ODS, TOP 09, STAN, Piráti a KDU-ČSL, chtějí prosadit pandemický zákon proto, že nechtějí, a by to byl nouzový stav. Neboli ona přiznala, že vlastně vláda chce obejít v podstatě ústavu tím, že chce mít možnost a pravomoce omezovat ústavní práva a svobody občanů neústavním způsobem. To znamená, v podstatě překlopili - vláda Petra Fialy překlopila do toho nouzové... - do toho pandemického zákona cca 95 % všech omezení a opatření, která jsou možná v rámci nouzového stavu.
To je normální - to je prostě skutečně bezprecedentní útok na práva a svobody občanů a jsou to skutečně totalitní manýry. Tímto způsobem direktivně ovládat práva a svobody občanů a omezovat je například na společenském životě, na právu podnikat, jestli si můžou udělat svatbu v tolika a tolika lidech, jestli pohřeb může být v tolika a tolika lidech, to chce opravdu silný žaludek, aby vůbec nějaký politik toto dokázal navrhnout. A dnes tyhlety totalitní manýry má tady přesně ve své aroganci ta vládní pětikoalice.
My jako SPD máme v názvu svoboda a demokracie. Svoboda a přímá demokracie, abych tady mluvil o té svobodě a demokracii v tom širším slova smyslu. A my prostě tady budeme - na rozdíl od té vládní pětikoalice, která tím, že tady získali 108 hlasů, tak jim evidentně zachutnala ta moc, my prostě budeme tady bránit tomu, abyste vy takovéto totalitní zákony přijímali.
Co se týče toho pandemického zákona, znovu chci upozornit na to, že není přece přípustné omezovat běžným zákonem ústavou zaručená práva a svobody občanů. Proto tady máme tu ústavu, a ústavu lze měnit nikoli prostou většinou, ale lze ji měnit právě tím, že ve Sněmovně musíte mít 120 hlasů poslanců, už nestačí prostá vládní většina, že v Senátu to musí být dvě třetiny senátorů, aby to nebyla prostá většina, a tím se právě brání v České republice a v dalších demokratických zemích zvůli té které momentální vlády.
Vy ale se to snažíte úplně natvrdo obejít, ještě pod úplně neuvěřitelným argumentem, že říkáte, že chcete být připraveni na podzimní vlnu od listopadu. No, ale to si lžete do svých vlastních úst, protože vy sami, a svědkem je toho a důkazem je toho právě tato mimořádná schůze, vy sami přece tento zákon navrhujete v tzv. legislativní nouzi, proto ve stejné legislativní nouzi, kdybyste to mysleli tak, jak říkáte, kdyby to byla pravda, tak vám nic nebrání to navrhnout třeba v srpnu, třeba v září, když to navrhujete takovýmto zrychleným způsobem, tím nejrychlejším možným způsobem, aby to bylo přijato. Proč navrhujete omezení ústavou zaručených práv a svobod občanů teď v únoru, teď v lednu, v lednu jste navrhovali, teď už je únor, tak proč to navrhujete, když zároveň západní země typu Británie, Irsko, Španělsko a další naopak rozvolňují, Rakousko, a naopak právě po vyhodnocení toho omikronu se snaží vrátit zpátky do normálních životů, protože to je normální, normální je ten život, který tady byl před dvěma roky. 
A ne ten život, který tady je teď. A já vím, že některým vládním politikům, možná všem, se to zalíbilo prostě omezovat životy občanů, přikazovat, co smí a co nesmí. Ale to je jasně totalitní manýr a musím říct, že některé tyhle zákazy, co vy tam prezentujete v rámci běžného zákona, to si snad nedovolili ani komunisti.
A já se pořád zdráhám použít to slovo, ale asi ho použiji, že tato vláda má fašizující tendence. To si myslím, že je to správné slovo. To znamená skutečně zcela ovládnout životy občanů, na které ale občané mají podle ústavy právo. Takže my právě z těchto důvodů toto nemůžeme podpořit. Zároveň platí, že tady neobstojí ani argument ze strany vládní koalice, a to, že je potřeba chránit zdraví občanů, protože s tím souhlasíme samozřejmě úplně všichni, aby se chránilo zdraví občanů. Ale od toho je tady zákon na ochranu veřejného zdraví, to je platný zákon. Máme tady krizový zákon, který umožňuje, aby byli povoláni pro pomoc například vojáci. To znamená ta legislativa tady je a určitě všichni souhlasíme s tím a SPD určitě, nevím, jak vy, že samozřejmě ta ochrana zdraví občanů je věc na prvním místě.
Ale u vás se také liší slova a činy, protože právě za vlád ODS a TOP 09 se zhoršila dostupnost například stomatologické péče. Dneska když se podíváte nebo hovoříte s lidmi, tak spoustu z nich jim chybí třeba nějaký zub, protože na to prostě nemají, protože právě vaše vlády dovolily zcela zprivatizovat stomatologickou péči, ale tím způsobem, nikdo nic nemá proti privátním lékařům, tím způsobem, že v podstatě i relativně základní stomatologická péče se stala nedostupnou pro řadu občanů, proto nemají ani na zuby.
Takže vy tam, kde byste měli chránit zdraví a pečovat o zdraví a kde byste se měli zaměřit jako vláda, tak na to kašlete, žádné návrhy nemáte. A naopak tam, kde je to nadbytečné, ale dávalo by vám to další pravomoci a moc, abyste mohli ovládat lidi, tak tam věnujete svoji iniciativu. V této souvislosti je opravdu tristní, že za celý leden, a to už jste měli na přípravu a říkali jste, že jste připraveni už rok, říkali jste, že vaše pětikoalice je připravena vládnou jak programově tak personálně, ukázalo se, že skutek utekl, tak vy jste za celý vlastně - už máme po volbách skoro čtyři měsíce, a když budu konkrétní za celý leden, tak vy jste tady nenavrhli v podstatě ani jeden zákon, který by plošně pomohl lidem. Aby měli lidé třeba více bezpečí, spravedlnosti a více peněz. Nic jste nenavrhli. Vaše vláda nenavrhla vůbec nic.
Ale, v této věci jste nenavrhli nic, abyste pomohli lidem. Ale prosazujete tady jako prioritu dva zákony celou dobu. Takže tady je potřeba se podívat, co jsou vlastně priority té vlády Petra Fialy, téhle té pětikoalice. A občané to možná přezdívají pětislepenec, ale já samozřejmě nechám to u té pětikoalice, abych to nechal v té politické rovině. Takže vy jako první tady prosazujete pandemický zákon takzvaný, což je jinak pojmenovaný nouzový stav na nekonečnou dobu. Ano, to že na základě tlaku SPD a tlaku občanů prostě pak tam vkládáte pozměňovací návrhy, že pak jakoby do listopadu, a pak že některé ty omezování tady najednou škrtáte, no, to přeci svědčí o tom, že jak ta vaše vláda je úplně jaksi nekompetentní. Že vy tady navrhujete zásadní zákon, který má omezit ústavní práva za svobody občanů běžným zákonem, což samo o sobě je protiústavní pochopitelně, k tomu se ale ještě dostanu, ale zároveň teď je potřeba hovořit o tom, co jsou ty vaše priority.
Vaše vláda tady nenavrhla za celou dobu ani jedno řešení na zdražování energií, potravin a tak dále. Podívejme se do zahraničí, do V4. Poláci od února navrhují nulové DPH na základní potraviny, mezi které patří například chléb a tak podobně v Polsku. Měli tam na ně DPH 5 %, a teď od února navrhují nulové DPH, aby lidem ulevili, aby neměli tak drahé potraviny. Proto také řada českých občanů z pohraničí jezdí nakupovat do Polska. Například Maďaři ještě také snížili DPH na umělá hnojiva zemědělcům Poláci teď, protože to se právě promítá potom také do ceny potravin. Maďarsko - maďarská vláda zastropovala sazby u hypoték. A zastropovala ceny pohonných hmot a také některých potravin.
Maďarská a polská vláda z V4 to jsou země v podobném regionu jako my, s podobnou životní úrovní, ta chrlí jeden konkrétní nápad za druhým, aby pomohly svým občanům. Vláda Petra Fialy nenavrhuje v tomto ohledu nic. Vůbec nic. Já myslím, že už jenom tento moment je na okamžitou demisi vlády. Protože lidé platí předražené složenky a vláda ani ve srovnání se sousedními zeměmi - a tady jsem schválně dal ty konkrétní příklady, abych poukázal na tu totální nečinnost této vlády, a to jste si zvýšili počet ministrů z patnácti na osmnáct, že tady se nevejdete ani do jedné řady, že jste dokonce ve dvou řadách, takže sami jste si rozdělili nadstandardní pašalíky, dokonce kvůli tomu servisu pro ty tři ministry se bude přijímat více než sedmdesát pracovníků na jejich poradce atd., bude to stát přes 40 milionů korun ročně, tak v podstatě vy už sosáte plnými doušky, ale na občany čas nemáte. A vrcholem bylo nebo je, když jsem se minulý týden dočetl, že máte ještě jednu třetí prioritu pro leden, na které jste v lednu začali pracovat, místo toho, abyste připravili návrhy, které pomůžou lidem vyřešit zdražování, jako to dělá polská a maďarská vláda.
Ještě jsme se dočetli - četli jste určitě i mnozí z vás, že vláda začala pracovat na soutěži o národního ptáka. To znamená priority této vlády v době, kdy se strmě zdražují energie a potraviny, a lidé potřebují pomoc, např. polská a maďarská vláda chrlí jedno konkrétní řešení za druhým, aby pomohla svým občanům, tak vaší prioritou je pandemický zákon, kterým chcete ještě více omezit ústavou garantovaná práva a svobody občanů. Druhou vaší prioritou je korespondenční volba, abyste prosadili, protože se bojíte, že v příštích volbách už neuspějete, tak to chcete změnit, protože máte strach z toho, abyste příště uspěli. V tomto pohledu pochopitelně má největší strach předsedkyně Sněmovny Pekarová Adamová a Piráti, to je TOP 09 a Piráti. TOP 09 dlouhodobě balancuje na pětiprocentní hranici, resp. pod ní. A Pirátům, poté, co předvedli teď, tak strmě podle mých informací, klesají volební preference. Takže samozřejmě pro tyto strany je zavedení korespondenční volby v podstatě takovou záchranou, protože korespondenční volba umožňuje podvody a manipulace, což vidíme i například u Rakouska, dokonce ve Francii ji ruší už a tak dále.
A třetí prioritou je, že chcete hledat ptáka, národního ptáka. Já si myslím, že to je opravdu... že takto... ne, že bych v politice byl dlouho jako mnozí tady, ale je to podle mě nejhorší nástup vlády, který jsem kdy tady zažil od roku 1989. Je to bez energie, lidé už se ptají, kde je premiér? Kde je premiér Fiala se ptají. Bylo zvykem, že premiéři jsou vidět a že řeší nějaké problémy, ale kde je každý den vlastně premiér? 
A to neříkám, že kde, on tady někde je a někde něco občas řekne, ale ten dotaz, kde je, kde je ten lídr. Jo?
Ale evidentně vaši vládní poslanci vaši výzvu nerespektují. (Před řečnickým pultem zůstal stát vládní poslanec, který tam byl původně sám.) Teď nevím, vyzval jste vaše vládní poslance, aby zaujali místo ve své vlastní lavici a oni vás nerespektují, jenom na to upozorňuji. Ale já si vážím vaší výzvy. Já si myslím, že bychom se tady k sobě měli chovat slušně a neměli bychom se tady záměrně provokovat a dělat si naschvály, jak to tady předvádí poslanci vládní koalice. Já to vydržím, ale jestli toto je politická kultura, kterou tady zavádí vládní pětikoalice, tak je to pěkný hnus, musím říct. Já to tady zvládnu. Ale jestli se takhle chovají dospělí lidé, že se tady vzájemně snaží poslanci vyprovokovat a provokovat, já si myslím, že to není dobře. Znovu říkám, že to není správný přístup. 
A kdybych já byl ve vedení Sněmovny, tak požádám zdvořile všechny poslance všech politických stran, aby respektovali to, že tady vzájemně se vyjadřujeme, protože přijde i čas, kdy se vy budete chtít déle vyjádřit. Přijde ten čas, a ten čas jste měli v minulém volebním období, byli jsme všichni v opozici a nikdo nenarušoval vaše vyjádření. To znamená, jsem rád za to, že jste aspoň na určitou tuhle situaci reagoval, protože já bych chtěl znovu požádat všechny, abychom se tady chovali slušně k sobě. Slušně a aby se tady lidi vzájemně neprovokovali. Já myslím, že je to zoufalé a že je to zbytečné. Tak ano. Takže já půjdu zase dál. A děkuji.
Takže jsem jenom chtěl říct k tomu referendu... Teď jsem tedy trošku ztratil nit, se tedy přiznám, takže nerad bych se zase opakoval, ale v podstatě jsme hovořili o tom, že tady byli poslanci Pirátů, kteří slibovali, že bude možné, a měli to tam, měli to i na internetu, možná to tam mají ještě dodnes, ale v minulém volebním období to tam bylo, že souhlasí s tím, aby se hlasovalo i o členství České republiky v Evropské unii. A potom úplně nepochopitelně otočili a jménem Pirátů vlastně si tady domluvili nějaký, nechci říct ani kompromis, protože to byl kompromis mezi několika, pár stranami. Dobře, byl to kompromis mezi někým a domluvili si kompromis mezi vlastně ČSSD a ANO, že se z toho ve finále vyřadila možnost hlasovat o členství ČR v EU. Takže Piráti takhle jako zradili, zradili svůj program. Ano, tak ČSSD a ANO říkaly, že nechtějí hlasovat o členství v EU. Říkal to i předseda Andrej Babiš, takže ti jenom splnili to, co říkali, takže se to těžko kritizuje, protože... ODSka také říká, tak říkala vždycky, že nechce referendum, říkali to vždycky i lidovci, takže to úplně chápu. To je v pořádku. Ale pak jsou tady ale strany, které to neříkaly, že jsou proti referendu.
Ne, ne, já to myslím v dobrém, protože
Vážené dámy a pánové, já tedy po tom, co jsem byl přerušen před polední pauzou, bych navázal...
Vážené dámy a pánové, dnes máme na programu Sněmovny mimořádnou schůzi s názvem Vysvětlení původu peněz financování hnutí STAN ze zahraničí. Starostům a nezávislým začaly totiž po volbách do Sněmovny chodit na jejich transparentní účet zvláštní dary. Částky od 100 do 200 tisíc korun, celkem miliony od dvacítky firem, které jsou vzájemně majetkově a personálně propojené a kterým vládne skupina podnikatelů, která privatizovala obchodní domy Prior a dnes provozuje obchodní centra.
Část plateb poslaly firmy, které ovládaly nebo založily společnosti se sídlem v daňovém ráji na Kypru. Vládní hnutí STAN v čele s jeho předsedou a ministrem vnitra Vítem Rakušanem v reakci na tyto informace odmítlo pochybnosti o financích těmito slovy: Sponzorské dary pro hnutí STAN pochází výhradně od firem s dohledatelnou vlastnickou strukturou, napsali Starostové a nezávislí před Vánoci v tiskové zprávě, což je prokazatelná lež.
Ten ještě zásadnější problém je ale podle mého názoru původ peněz. Je absolutně nepřijatelné, aby byl ministrem vnitra člověk - Vít Rakušan, který je odpovědný za policii, je to první vicepremiér v této navrhované nové vládě nebo v této vládě, a je zároveň předsedou hnutí STAN, jehož financování není transparentně vyjasněno. To je tak gigantický a současně absurdní střet zájmu, že to snad pochopí většina z vás, vážení kolegové, z obou vládních koalic. Proto doufám, že poslanci vládních stran schválí pořad tento námi navrhované schůze, aby nám to poslanci hnutí STAN v čele s Vítem Rakušanem podrobně a věrohodně vysvětlili podivné finanční toky na jejich účtu. A doufám, že zákonnost či nezákonnost peněz na účtech STAN posoudí policie se státním zástupcem a následně případně soud.
I tady jsou ale velké otazníky. Nový ministr vnitra Vít Rakušan z hnutí STAN si ještě předtím než se stal ministrem, ještě jako řadový poslanec, těsně před jmenováním ministrem, pozval do své sněmovní kanceláře na podivnou schůzku policejního prezidenta Jana Švejdara, který po rozhovoru mezi čtyřmi očima oznámil odchod z funkce. Vít Rakušan vyštval policejního prezidenta, který odmítl stát se loutkou v jeho rukou. To, co je bez jakékoliv debaty, je zmíněný střet zájmu a Sněmovna by měla vyzvat premiéra Fialu, aby odvolal ministra vnitra Víta Rakušana, který je současně, resp. navrhl odvolání ministra vnitra Víta Rakušana, který je současně předsedou hnutí STAN a vedením rezortu pověřil někoho, kdo nebude nijak spojený jak s hnutím STAN, a bude hlavně zárukou objektivity a nestrannosti.
To, že policejní prezident po schůzce s panem Rakušanem sám dobrovolně odstoupil z funkce, je samo o sobě varovným důkazem, že pan Rakušan hodlá svou funkci zneužívat. Kyperská kauza navíc staví abdikaci policejního prezidenta úplně do jiného světla. Vážené dámy a pánové, dovolte mi co nejstručnější shrnutí toho, co je o podezřelém financování hnutí STAN veřejně známo. 
Navzdory tvrzení hnutí STAN u některých dárcovských společností není opravdu jasné, kdo je jejich majitelem, tedy kdo je skutečným sponzorem hnutí STAN. Například jednoho z dárců, akciovou společnost HUMBLE, dle údajů z veřejného obchodního rejstříku zastupuje pražský právník JUDr. Luboš Kuna, jenž je oprávněn zastupovat společnost samostatně. Humblovu dceřinou společnost v Brně dle aktuálních údajů řídí Ing. Jiří Fajkus, který také není majitelem společnosti. Z účtů těchto dvou společností bylo Starostům a Nezávislým převedeno dohromady kolem čtvrt miliónu korun. Dr. Kuna pouze zastupuje čtyři akcionáře, kteří vlastní každý čtvrtinu firmy. Kdo jsou, odmítl prozradit. V evidenci skutečných majitelů nejsou akcionáři společnosti zapsáni díky mezeře v zákoně. Ten za skutečného majitele pokládá fyzickou osobu, která kontroluje více než 25 % firmy. Pokud, tak jako v tomto případě, čtyři podnikatelé vlastní firmu rovným dílem, zápisu se vyhnou.
Další firma, MAT Corporation, darovala Starostům 80 tisíc korun, její dceřiná firma Budějovická Alej 150 tisíc, a další dceřinka, DBK Management, pak dokonce 280 tisíc korun. Celkem tedy přes půl miliónu, a ani tady nenajdeme skutečného vlastníka. Vlastníkem české firmy MAT Corporation je kyperská společnost GL&P Investments.
A kde je ministr vnitra Vít Rakušan? Jo, vy jste si odsedl, abyste nebyl za mnou v záběru? Vždyť vaše místo je tady. (Ministr reaguje mimo mikrofon.)
Pane premiére, děkuji. Ono je to i v té posloupnosti. Já to nebudu mít dlouhé. Takže ono to v té posloupnosti, si myslím, že to má i logiku, že vy to celé uzavřete. Takže děkuji za to politické pochopení toho mého vystoupení a toho pořadí. Což bych právě uvítal i u předsedkyně Sněmovny, aby to takto bylo politicky chápáno.
Takže já bych rád jenom ještě dodal, protože, vážené dámy a pánové, během dnešního dne, jak všichni víte, tak se ty události posunuly. Posunuly se od toho, co jsme dneska ráno tady navrhli a prošlo to, abychom odložili hlasování o důvěře nové vládě až poté, co proběhne mimořádná schůze na téma vyjasnění neprůhledného financování hnutí STAN.
Jak víte, tak výsledek té mimořádné schůze dneska dopoledne je opravdu velmi špatný, protože vicepremiér Vít Rakušan, ministr vnitra a předseda hnutí STAN. Za A, neřekl, kdo jsou konkrétní koncoví majitelé, tedy fyzické osoby, které vlastní ty kyperské společnosti v daňových rájích, které sponzorují hnutí STAN. Prostě to neřekl, prostě to tají. On to říct nemůže, protože by to byl průšvih. Proto to tady nemůže říct. To je ten problém. Zároveň je problém, že taková strana je součástí vládní koalice.
Za druhé, předseda hnutí STAN a zároveň ministr vnitra a vicepremiér neodhalil, odmítl odhalit, tu zastřenou strukturu kyperských firem v těch daňových rájích, aby občané věděli, z jakých činností a od jakých podnikatelů ty peníze, které dostává hnutí STAN, pochází. A to je prostě velký problém.
Já jsem tady vyzýval premiéra Petra Fialu - a teď už diváci České televize ví, proč jste bouchali do stolu a nechtěli jste mi umožnit vystoupení, protože je to nepříjemné samozřejmě pro vás toto poslouchat. Ale my se nedáme v SPD, budeme bojovat za transparentní politiku. Takže teď už je to jasné, už si to diváci do kontextu dali. Já bych chtěl znovu požádat premiéra Petra Fialu, aby vyzval - protože bude mít po mně závěrečné vystoupení - aby vyzval vicepremiéra a předsedu hnutí STAN Víta Rakušana. Aby za A, řekl, odpověděl, teď ještě před tím hlasováním o důvěře na tyto otázky. Za druhé, aby z důvodu střetu zájmů - protože pod ministra vnitra Rakušana spadá policie - odvolal, navrhl odvolání ministra vnitra Víta Rakušana a navrhl jmenování nového ministra vnitra, který nebude spojen s hnutím STAN.
Snad je naším společným cílem, aby - dobře, domluvili jste se na většině, na 108, ale přece by ta vláda měla být nějaká stabilní alespoň. Dobře, programově prosazujete věci, které z našeho pohledu nejsou dobré pro běžné občany. Ale tak jste se domluvili, tak to prostě tady je. Zároveň - a to je ta novinka, proto o tom tady hovořím - se ukázalo, že tu nejsme sami v těchto pocitech.
Protože předseda vaší koaliční strany Pirátů Ivan Bartoš - a proběhlo to všemi médii, tady mám titulní článek na serveru Novinky. cz, takže z něj opět budu citovat, protože někteří si tady stojí na uších a vkládají mi do úst vždycky něco, co jsem neřekl - tak říká, že STAN musí své financování vysvětlit. Dále se v článku píše, že Ivan Bartoš - čtu, přímo cituji, ten článek - Ivan Bartoš se tak zařadil k opozičním poslancům hnutí ANO a SPD, kteří dnes, tedy ve čtvrtek ráno, na mimořádné schůzi plísnili Starosty a jejich předsedu Víta Rakušana kvůli vysvětlení peněžitých darů od společností, které jsou často propojené personálně, mají kyperského vlastníka, či jsou ve ztrátě.
Tak a teď je ta pointa, proč jsem sem šel. Protože od toho skončení té mimořádné schůze dnes dopoledne teď, do 18 hodin, kdy se má hlasovat o důvěře nové vládě, jsme nezaznamenali žádné nové informace, že by Vít Rakušan a hnutí STAN své financování vysvětlilo. Ne, tady nejsou žádné nové informace. Já když jsem sem šel, nechal jsem naše analytiky udělat ještě analýzy médií, nechal jsem je udělat monitoring, zdali tedy k nějakému posunu došlo. Takže když to jednoduchou logikou posunu, tak předseda Pirátů a ministr pro místní rozvoj Ivan Bartoš nedostal žádné vysvětlení ohledně toho nejasného financování hnutí STAN. Ale říká, že to STAN musí vysvětlit.
Takže já z tohoto si myslím, že protože už jdete sami do sebe teď ve vládní koalici a to ještě nemáte ani tu důvěru a už teď se hádáte a už teď se vzájemně napadáte. Ano, ten důvod je v tomto případě - jsem rád, že Ivan Bartoš, jak tady píší Novinky, se zařadil k opozičním poslancům hnutí ANO a SPD v této věci. Ale, pane předsedo Pirátů a ministře pro místní rozvoj, můžete nám ještě na mikrofon předtím, než vystoupí premiér Petr Fiala, tedy vysvětlit, zdali vám STAN teď během těch několik hodin - protože my jsme to nikde nezaznamenali - vysvětlil tedy to financování, když říkáte, že musí financování vysvětlit a všichni to od vás dneska četli? Takže musí je to slovo. Ne může nebo měl by, musí. Takže je to ano, nebo ne.
Takže teď bych vás chtěl požádat, jestli vám to tedy vysvětlil, Vít Rakušan nebo někdo ze STAN a jestli byste zároveň na mikrofon mohl říct - a vidíte, že moje vysvětlení nebude dlouhé, protože chci dát prostor tady naopak ostatním - co vám tedy vysvětlil. Zda-li tedy odpověděl na ty otázky, o kterých jsem hovořil. 
A v případě, že na ně neodpověděl, pane ministře Bartoši, tak zdali tedy budete přesto, strana Pirátů, hlasovat pro důvěru této vládě, když říkáte, že to musí vysvětlit. Takže to by mě tedy zajímalo, jak se tedy k tomu Pirátská strana teď postaví, když žádné nové informace ve veřejném prostoru od ukončení dopolední mimořádné schůze nezazněly. Takže to je moje otázka.
Ano, a v podstatě myslím, že jinak všechno bylo řečeno. Jak víte, tak my samozřejmě takové vládě důvěru dát nemůžeme. Ty programové důvody i tyto další důvody jsme probrali a já bych tedy požádal ministra Bartoše, aby to upřesnil. Samozřejmě je možné, že v případě, že vystoupí a řekne tu pozici, to stanovisko, jak to tedy je, tak možná na to bude nějaká krátká reakce, ale nemáme tady v plánu to nějakým zásadním způsobem protahovat, protože skutečně všechno bylo řečeno.
Děkuji.
Ano, rád vám ho řeknu. Rád ho zopakuji. Ano.
No, tady pan ministr dopravy Kupka mi říká, že je to trapné, že tady hovořím o tom financování STAN. Tak to nechápu. Já si myslím, že byste to měli vysvětlit, proč jste v koalici s hnutím STAN jako ODS. A budete mít možnost na mikrofon, ne mi to říkat tady, aby to nebylo na mikrofon. Tady veřejně to pojďte říct, aby to slyšeli všichni.
Takže vlastníkem české firmy MAT Corporation je kyperská společnost GL&P Investments. Ta má podle kyperského obchodního rejstříku pět akcionářů. Čtyři z nich jsou firmy se sídlem v Lucembursku. Ty se dělí rovným dílem o dvoutřetinový podíl ve firmě GL&P Investments. Zbylá třetina firmy GL&P Investments je ale anonymní. Patří jiné kyperské společnosti CONFUCIUS NOMINEES. Ta je součástí mezinárodní kanceláře IQ EQ, nabízející offshorové služby v daňových rájích. Toto je začátek sponzorské struktury hnutí STAN. Hnutí STAN v tiskové zprávě přiznalo, že tři z dárcovských firem /cituji/ mají spoluvlastníky s kyperskými pasy. Česká evidence skutečných majitelů jako osoby stojící za společností MAT Corporation a jejími dcerami uvádí dvě řecká jména - Georgios Crystalis (?) a Koni Pecas (?). Podle zjištění deníku N to nejsou žádní spoluvlastníci s kyperskými pasy, ale osoby, které v rámci zmíněné kyperské kanceláře nabízejí "administrativní služby", tedy česky řečeno, jsou to bílí koně, kteří kryjí skutečného vlastníka. Opravdový největší akcionář české firmy MAT Corporation a jejích dceřinek se skrývá za nimi.
Nejasná je také majetková struktura firem, zastřešovaných v České republice zmíněnou společností MAT Corporation. Součástí vlastnické struktury sponzorů STAN jsou také čtyři lucemburské firmy. Podle lucemburského registru skutečných majitelů za každou z nich stojí konkrétní česká fyzická osoba. Firma Millers Field, firma K&AJ Capital (?) a společnosti HISHI /Že by se to četlo Hiši?/ Investments a Concrete Structure, kterou ovládají Ondřej Klazar a Miroslav Velfl. Jenže to se nekryje se záznamy v českých veřejných zdrojích. Čtveřice lucemburských firem dle zápisu z letošní valné hromady například rovným dílem vlastní českou společnost CENTRIX Property. Ta Starostům poslala 150 tisíc korun.
Vloni v listopadu odeslala hnutí STAN 100 tisíc korun firma Galerie Přerov, která vlastní ve městě obchodní centrum a kterou ovládá firma PRIOR, obchodní domy. Další peníze, 180 tisíc korun, firma PRIOR, obchodní domy poslala 18. listopadu a hnutí STAN poslala další peníze její dceřiná firma Zlatá Brána v Prostějově. Člověk by řekl, slušnej díl (?), STAN v Prostějově dobře zamakal a boháči mu jdou na ruku. Jenže firma PRIOR, obchodní domy přitom ve výroční zprávě za loňský rok uvádí, že neuhrazená ztráta společnosti z minulosti činí přes 416 mil. korun. To, že firma v dluzích a ve ztrátě posílá peníze vládnímu hnutí STAN, může být další problém sám o sobě.
A napadá mě v této souvislosti interpelovat pana ministra vnitra, kterého se tato kauza přímo týká, který by měl mít o svojí vlastní kauze nejčerstvější informace. A pokud se tomu policie zatím nevěnuje, podáme příslušné trestní oznámení.
Ale zpět ke Kypru. Dalších 200 tisíc korun zaslala STANu také firma LUTESTI, kterou založila v roce 2014 společnost EUROMATER,SE, zastupovaná občanem Kypru Christosem Eliou. Otázka zní, co spojuje hnutí STAN a kyperské firmy v daňovém ráji. Kyperská spojka je zřejmě místopředseda hnutí STAN Věslav Michalík, který je v současné době náměstkem středočeské hejtmanky za STAN a hlavně nominant hnutí STAN na ministra průmyslu a obchodu.
Pan Michalík má zajímavou finanční historii. Je to bývalý bankéř, výkonný ředitel a člen představenstva německé banky. V roce 2010 byl Michalík vyšetřován pro podezření z daňového úniku během transakce z roku 2006 mezi poradenskou firmou CAIB, kde tehdy působil, a bankou ČSOB. Policie vyšetřovala podezření z neoprávněného snížení základu daně během vyúčtování poradenských služeb pro ČSOB, při kterém měla být způsobena škoda ve výši nejméně 50 mil. korun. Vyšetřování bylo nakonec zastaveno, protože policie nezískala k transakcím potřebné dokumenty z Holandska. Kvůli tomu byl nakonec v tichosti stažen i z volební kandidátky TOP 09. Policie, jak vidíme, se tehdy zasloužila, že pan Michalík musel hledat kariéru u konkurence, hnutí STAN. Firmy, spojené s rodinou Michalíkových, si vypůjčily nejméně 4,6 mil. eur přes anonymní kyperskou firmu Lowfield Investments. Většinu získala firma Solar Iria (?), ve které měl Michalík poloviční podíl. Menší část získala dceřiná firma Dark Sky, působící v Dolních Břežanech, kde je Michalík starostou a jeho žena je uvedena jako kontaktní osoba firmy pro uzavírání nájemních smluv. Firmy, spojené s ním a jeho manželkou, inkasovaly mezi lety 2010 a 2017 celkově téměř 100 mil. korun jako výhodné půjčky právě od kyperské společnosti Lowfield. 
Ta má neprůhlednou vlastnickou strukturu. Přitom účelová půjčka propraná přes Kypr, kterou si podle veřejně dostupných informací ve skutečnosti sama sobě přidělila přes další firmy jeho manželka, byla jen pověstnou špičkou ledovce. Jak vyšlo dále najevo, Michalik má podíl v investičním fondu Valour, do něhož před vstupem do komunální politiky vložil svůj majetek, mimo jiné solární elektrárny Solar, já to budu číst foneticky česky, Solar Area a Rodvinov Solar Energy. Výnosy Valouru tedy závisí na prosperitě solárního byznysu. No a ten právě z hlediska vlády může dobře ovlivňovat vládní hnutí STAN, takže se nám kruh postupně uzavírá. Kypr je populární jako země, kde se perou peníze, například z organizovaného zločinu, a jako daňový ráj, kam se schovávají firmy před řádným placením daní. Vláda přitom v programovém prohlášení deklaruje, že bude bojovat s daňovými úniky a daňovými ráji a že bude proti firmám s anonymními majiteli a tak podobně. Takže tady dochází k flagrantnímu porušení toho vašeho vládního prohlášení. Hnutí STAN nám v kyperské kauze ukázalo, jak lze elegantně dostávat peníze z daňových rájů. Podle stanov by zřejmě mělo stačit brát od daňových "podvodníků" úplatky.
Já bych ještě jenom občanům rád dovysvětlil, v čem je minimálně etický problém toho, že sponzorují hnutí STAN firmy propojené do daňových rájů na Kypru. No, ono totiž běžný občan, zaměstnanec, česká malá firma, jí nezbývá nic jiného než platit daně v České republice. Ale jsou tady "vyčůránci", kteří chtějí ošulit české občany a český státní rozpočet a vyvedou si peníze do země, například na Kypr, kde je výhodnější zdanění, nižší, nižší zdanění. Krátce řečeno, hnutí STAN podporují firmy, když to zjednoduším, které místo aby danily v České republice běžnou daň jako 90 % nebo 99 % českých občanů a přispěly tak tyto firmy na financování zdravotnictví, školství, sociálních služeb, důchodů, tak jejich sponzoři, a ti to podporují, vyvádí peníze do daňového ráje, krátí tím pádem a ubírají peníze českým občanům. A teď si tady hraje hnutí STAN, Vít Rakušan, Petr Gazdík a já nevím Farský a další na to, že tady chtějí být změnou k lepšímu a přinášet nový vítr. No to je neuvěřitelná situace. Kdybyste byli slušní a seriózní, tak minimálně vyzvete ty své kamarády, aby z hlediska etiky danily v České republice, nebo aby vás sponzorovaly firmy, které daní plně v České republice, abyste šli jakoby příkladem. Jenže to vy nejdete. Vy jdete přesně opačně.
Vážené dámy a pánové, žádám ministra vnitra a předsedu hnutí STAN Víta Rakušana, aby mnou uvedené záležitosti a také záležitosti, které budou pojmenovávány ještě v dalších vystoupeních, tak aby jasně veřejně vysvětlil, než Policie záležitost vyšetří, tak aby odstoupil z pozice ministra vnitra, jelikož je v jasném střetu zájmů. Jak může být ministrem vnitra, to znamená člověk, pod kterého spadá Policie, jak to může být Vít Rakušan, předseda hnutí STAN, když sám - pod něj spadá ta Policie. To je tak flagrantní střet zájmů, že to tady snad jsem nikdy nezažil ještě. A ve fázi, kdy si vláda teprve žádá o důvěru, takovéto skandály. A žádám tímto Poslaneckou sněmovnu, abychom výše uvedená fakta prodiskutovali a navrhuji, a doufám, že se k tomu postavíte čelem, ta vaše vládní pětikoalice, a schválíte nám program této schůze. Protože tady bych rád připomněl, až to uvidí diváci, že když nám neschválíte program schůze, tak nemůžeme ani hlasovat o návrzích našich usnesení a samozřejmě poslanci, další poslanci se nemůžou zapojit ani do diskuse, protože do té doby, než se schválí program schůze, tak můžou vystupovat pouze ti, co mají přednostní práva. Takže pakliže máte čisté svědomí, pakliže nic nezatajujete, tak schválíte program této schůze a umožníte hlasovat o námi navržených dvou usneseních. A ta usnesení navrhuji samozřejmě, protože svolavatelem této schůze je hnutí SPD a hnutí ANO, jsme tady jediné dvě opoziční strany, a ta usnesení jsou společná. Je to samozřejmě společné usnesení.
A první to usnesení zní: Poslanecká sněmovna vyzývá předsedu vlády České republiky Petra Fialu, aby z důvodu střetu zájmů odvolal ministra vnitra Víta Rakušana a navrhl jmenování nového ministra vnitra, který nebude spojen s hnutím STAN. A druhé usnesení, a rádi bychom hlasovali odděleně: Poslanecká sněmovna se usnáší na vytvoření sněmovní vyšetřovací komise na vyšetření financování hnutí STAN. To je velmi důležitý bod, protože jelikož tady dochází k neuvěřitelnému střetu zájmů, kdy vlastně ta Police spadá pod ministra vnitra a předsedu hnutí STAN, no tak logicky a ještě na základě jeho pohovoru s policejním prezidentem Janem Švejdarem, pár dní předtím, než byl jmenován ministrem, po tomto policejní prezident skládá svoji funkci - no, tak to je přeci šílené. Tady jsou podezření pro politické ovlivňování Policie. A že Vít Rakušan dodnes nevysvětlil přesně, o čem hovořili s policejním prezidentem, přesně větu po větě, o čem jste hovořili. To je důležité tady. Ano, pan Gazdík se tomu směje za hnutí STAN. Mně to k smíchu vůbec nepřipadá. Protože kdyby to byl kdokoliv jiný, já jsem to zažil už tady v minulém volebním období, tak ho budete málem věšet z okna Sněmovny. A když se jedná o vás, tak najednou platí jiná pravidla?
No a ta vyšetřovací komise je hrozně důležitá, protože to je pro nás pro opozici jediný orgán, kde může mít zastoupení opozice, protože když vy sami si kontrolujete Policii, no tak, a ještě na základě vašeho pohovoru s policejním prezidentem policejní prezident odstupuje, no tak, to absolutně tomu nemůžeme věřit. A já panu Rakušanovi samozřejmě nevěřím ani slovo. Vždyť to vidíme, jak tak tady teď pan Farský - teď jsme tady slyšeli, že se dnes omlouvá do 18 hodin z pracovních důvodů. No, vždyť říkal, že je na cestě do Ameriky ve čtvrtek, že letí do Ameriky, do Oregonu. Ano, já vím, že jde pracovat, protože říkal, že tam jde studovat federalizaci Evropy. To znamená ukončení samostatnosti a suverenity České republiky. Ale to je tedy ta omluva z pracovních důvodů. Já jsem myslel, že práce pana Farského je poslanec. Vždyť říkal, že to bude vykonávat. Ale vy jste omluven do 18 hodin. (Řečník se obrací na poslance Farského.) A v kolik odlétáte dnes, v ten čtvrtek? (Smích v jednacím sále.) Protože v médiích jste říkal prostřednictvím paní předsedající, že odlétáte ve čtvrtek. Dneska odlétáte do té Ameriky. Takže už neodlétáte do Ameriky. Takže jste to říkal vy, že ve čtvrtek, tak kdyžtak nám řekněte, kdy tedy odlétáte. Jo, to by také byla zajímavá informace, osm měsíců. Takže to vyšetřování, ta vyšetřovací komise je důležitá z toho pohledu, že je to jediné místo, kde my jako opozice můžeme mít zastoupení. A můžeme mít aspoň nějakou kontrolní pravomoc. Samozřejmě v té vyšetřovací komisi jsou i zástupci vládních poslanců, pochopitelně, a budou tam mít většinu samozřejmě, takže se nemáte čeho bát. A tam je ten důležitý prostor, ta vyšetřovací komise.
Takže když to shrnu, když to řeknu krátce, tak v okamžiku, že vy neschválíte program schůze, neumožníte tím pádem přijmout usnesení na zřízení vyšetřovací komise, to znamená, nemáte čisté svědomí a něco skrýváte. I kdybyste to usnesení neschválili, tak SPD po dohodě s hnutím ANO, SPD a ANO, jsme tady jenom dvě opoziční strany, tak sbíráme 40 podpisů, které jsou potřeba pro zřízení vyšetřovací komise. Takže se toho tématu jen tak nezbavíte, protože mi to navrhneme hned na schůzi zase jako bod, aby se znovu hlasovalo o té vyšetřovací komisi. Znovu se o ní bude hlasovat. A znovu se budeme ptát, proč bráníte zřízení vyšetřovací komise. Minulé volební období, my jsme také byli opozice minulé volební období, ale s vámi nemáme nic společného, ani nechceme mít nic společného, ani naši voliči, takže vy jste tady navrhovali vyšetřovací komise na všechno možné, třeba na Bečvu, my jsme to podpořili pochopitelně, to je potřeba prošetřit, jasně udělat závěry, tak teď je dobré opět vyšetřovací komisi povolit, aby - jestli máte čisté svědomí.
Takže to je všechno, co jsem chtěl říct, a děkuji za pozornost. No a doufám, že nám to tady pan Rakušan všechno podrobně vysvětlí. (Potlesk.)
A tento návrh by tak kromě jiného vůbec poprvé vlastně naší novodobé historii vnesl řád a pevná pravidla do systému vyplácení příspěvků a doplatků na bydlení, protože např. stanovuje a nastavuje přehledné podmínky definující minimální hygienické a technické standardy nemovitostí, na které lze tyto dávky vyplácet a čerpat.
Můžu se zeptat ještě na jednu věc? Jestli se po 19. hodině může hlasovat o zákonu? (Někdo odpovídá mimo mikrofon.) Já se ptám, aby to bylo slyšet na mikrofon.
Dobře, dobře. Děkuju. A já se snažím být dostatečně korektní, že určité politické odbočky, v tomto vystoupení se snažím držet toho, aby to mělo nějaký mantinel. Když se vám nelíbí, že je to dlouhé, to je vaše věc. Nemáte navrhovat takovéhle paskvily. (Potlesk z lavic SPD.)
Kdyby neměli právníci k tomuhletomu tolik výtek, tak tady přeci vůbec nemusím stát. A kdybyste vy sami nenavrhovali pozměňovací návrhy ke svému vlastnímu vládnímu návrhu, protože na základě tlaku SPD jste si uvědomili, že je tam spousta věcí špatně. Přeci to bych tady taky o tom nemusel mluvit, kdybyste sami nic nenavrhovali, tak já přeci nemám co komentovat. Tak to je úplně neuvěřitelné tohleto. Tak pojďme dál.
Uvedený názor, že tam prostě zbavuje váš návrh zákona podstatně omezuje či zbavuje občany práva na přezkum, tak potvrzuje například i ustanovení části deváté návrhu zákona o jeho účinnosti. Z ní vyplývá, že zákon má mít časově omezenou účinnost, a to do 28. 2. 2022. Toto omezení se však vztahuje pouze na ustanovení § 1 až 7 návrhu zákona. Řada dalších ustanovení má zůstat v účinnosti i nadále, včetně například omezení práva na náhradu škody a tak dále a tak podobně. Z toho lze dovodit, že Poslanecká sněmovna si zřejmě připravuje prostor - ale Poslaneckou sněmovnou se pochopitelně myslí ta vládní většina, ne SPD, my tady ten prostor nepřipravujeme - tady připravujete prostor pro vyhlášení dalšího stavu pandemické pohotovosti, k čemuž ovšem bude muset být přijat zákon. Již jen z tohoto hlediska lze návrh považovat z protiústavní - viz k tomu například nálezy Ústavního soudu spisová značka ÚS 24/04 či spisová značka ÚS 24/08.
Návrh zákona - ten váš návrh pandemického zákona - opakovaně spojuje různé důsledky s existencí nebo rizikem epidemie konkrétní nemoci, aniž by však existovala jakákoli závazná právní definice toho pojmu. O tom už jsem hovořil. Tady není právní definice epidemie. Takže v podstatě to nelze ani přezkoumat. A občané se ani nemůžou logicky bránit proti něčemu, co nemá právní definici, ale vy to tady zavádíte.
V souvislosti s dosavadními epidemiemi chřipky byl obecně nastaven princip, že za epidemii lze považovat stav - byl obecně nastaven ten princip - za epidemii lze považovat stav, kdy byl prokázán počet 1600 až 1800 nemocných osob na 100 000 obyvatel. Takového stavu Česká republika v souvislosti s onemocněním covid-19 dosud nedosáhla. Pro toto onemocnění navíc dodnes neexistuje žádné objektivní hodnocení pro určení, zda jeho rozšíření již dosáhlo hranice epidemie či pandemie. A předpoklad, že onemocnění covid-19 dosáhlo úrovně epidemie, je tak zcela subjektivní a nepřezkoumatelný - bez stanovení konkrétních parametrů, jako je tomu u jiných respiračních onemocnění. Upozorňujeme přitom, že v případě chřipky je pro označení osoby jako nemocné, použito standardních lékařských kritérií, jimiž jsou zejména subjektivní i objektivní příznaky nemoci. V případě onemocnění covid se za nemocné či nakažené často označují lidé s pouze pozitivním výsledkem dnes používaných test, často bez jakýchkoli příznaků.
Proč o tom hovořím? Teď tady nechci rozebírat tyhlety lékařské parametry, ale chci poukázat na tu jasnou logickou úvahu, že vy v pandemickém zákonu hovoříte o tom, že spojujete různé důsledky s epidemií, ale přitom vlastně jakým způsobem se to tedy má posoudit? Ale zároveň na základě toho chcete omezovat ústavní práva a svobody občanů. Takže už tento bod je taky potřeba podrobně diskutovat. A nelze to přece udělat tady a bum a legislativní nouze. Dnes prostě hotovo, vyřízeno a jdete domů. Proto o tom hovořím.
Návrh zákona zasahuje do velice zásadních sfér demokratického právního státu. Byl přitom přijat v takzvaném stavu legislativní nouze bez možnosti podrobného přezkumu jeho dopadů do nejvýznamnějších oblastí právního řádu a společenského života. No to je právě to, proč se to tady snažím vysvětlit taky, že tohleto by mělo být široce diskutované. A znova říkám, že SPD bude samozřejmě proti. Ale prostě odpovědně - odpovědně - by k tomu měla vládní pětikoalice přistoupit. A takovým způsobem se prostě takto zásadní omezování ústavního práva - to se přece vůbec nemůže projednávat tímto způsobem. Asi podle kritérií nové vládní pětikoalice ano. Ale to není normální.
Navíc k takovému postupu, co tady vládní koalice předkládá, aby to bylo v legislativní nouzi, navíc není důvod, když stávající právní předpisy poskytují dle našeho názoru i dle názoru odborníků v současné dané situaci dostatek možností řešení, ať již prostřednictvím takzvaných krizových opatření vlády či mimořádných opatření Ministerstva zdravotnictví. Navíc je otázkou - a to je přesně to, na co se tady ptají i právníci, a já s nimi souhlasím - zda Poslanecká sněmovna vůbec je oprávněná jednat o tomto v legislativní nouzi. Což už bych se ale vracel na začátek svého projevu, protože vy vlastně můžete v legislativní nouzi, lze projednat vládní návrh zákona pouze v případě - cituji - mimořádných okolností, kdy jsou zásadním způsobem ohrožena zásadní práva a svobody občanů nebo bezpečnost státu, nebo když státu hrozí značné hospodářské škody. Ale to tady přeci teď není. To tady teď není. Takže vy vlastně v podstatě doslova zneužíváte paragraf jednacího řádu o legislativní nouzi. Vždyť to tady není přeci.
Znova říkám, okolní státy už uvažují o rozvolňování, některé dokonce ruší veškerá opatření, vrací se do normálních životů. A tady nejsou mimořádné okolnosti, kdy jsou základním způsobem ohrožena základní práva a svobody občanů nebo bezpečnost státu, nebo když státu hrozí značné hospodářské škody. Proto jsem toto řekl hned úplně na úvod. Na úvod svého vystoupení jsem na to upozornil. Prostě není. A každý, kdo přeci chce zachovat právní stát a demokracii, tak se musí prostě postavit proti tomuhletomu hlasování v legislativní nouzi a proti tomu, abychom toto projednávali v legislativní nouzi, ať si myslí cokoli o tom zákonu.
Proto jsem vás chtěl znova vyzvat, abyste to stáhli, abyste to dneska stáhli, abyste ukončili to projednávání a ukončili zneužívání toho institutu legislativní nouze. Protože doufám, že slyšíme, ta věta je celkem krátká, že to opravdu přeci na první poslech i z hlediska právní analýzy, protože tady už mám právní analýzu, tak to nesplňuje. A teď si vezměte, až půjdou žaloby na tento váš pandemický zákon, tak si vezměte, co se stane, když vám ho soudy shodí. No to bude blamáž a ostuda. Takže i z tohoto pohledu by bylo dobré opravdu, abychom se shodli na tom, a znovu říkám, my to pochopíme, když to stáhnete a když samozřejmě přestanete tímto způsobem úplně nepochopitelně, nelogicky tady protlačovat zákon na omezení základních práv a svobod občanů, přestože to vůbec není dneska tématem, jako není to ve společnosti nic takového tady, žádná mimořádná situace není.
V této souvislosti je zcela nezbytné připomenout, že ačkoli vláda od března 2020 - to byla ještě vláda Andreje Babiše - spojila pojem nouzového stavu se zásahy do základních práv a svobod, chráněných Listinou základních práv a svobod a mezinárodními úmluvami, ve skutečnosti je toto spojení chybné. Vládě nic nebrání vyhlásit nouzový stav s územním omezením, vyhlásit jej bez zásahů do práv a svobod obyvatel pouze pro účely zajištění efektivnějšího postupu ze strany státu a podobně.
Teď k § 1 odst. 3 návrhu zákona. Opět další moment, který je prostě potřeba v klidu diskutovat, ne v legislativní nouzi. 
Je velmi pochybné, zda je vůbec možné zákonem upravovat způsob rozhodování Poslanecké sněmovny Parlamentu České republiky, stanovený přímo v článku 39 Ústavy České republiky. Je třeba rovněž upozornit na zcela absurdní stav, který návrh zákon zavede, kdy pro předložení návrhu na zrušení stavu pandemické pohotovosti ze strany Poslanecké sněmovny je dle § 1 odstavce 3 návrhu zákona potřeba souhlasu alespoň 1/5 všech poslanců, tedy nejméně 40 poslankyň a poslanců. Pro zrušení či změnu celého zákona přitom dle článku 39 Ústavy postačí nadpoloviční většina všech přítomných poslanců, tedy nejméně 34 poslankyň a poslanců.
K § 2 - článek v zásadě kopíruje ustanovení zákona o ochraně veřejného zdraví s několika zásadními rozdíly. Umožňuje Ministerstvu zdravotnictví a krajským hygienickým stanicím nařizovat velmi obecná mimořádná opatření s celostátní působností, a to v řadě oblastí, kde to dosud i dle judikatury soudů bylo možné pouze formou krizového opatření během nouzového stavu vyhlašovaného na základě ústavního zákona o bezpečnosti České republiky. A tohle je tedy mimořádně problematický moment, který v podstatě opravdu probíhá všemi diskusemi.
K omezování základních práv a svobod tak nově může docházet na základě tohoto vládního návrhu pandemického zákona opatřeními pouze na základě zákonného zmocnění, nikoliv zmocnění stanoveného v ústavním zákoně, bez existence nouzového stavu, což je situace, která je dle našeho názoru v rozporu s principy demokratického právního státu. No, a to je ta jedna vůbec z nejzásadnějších věcí, na kterou se my v SPD snažíme upozorňovat. To je přesně přece to, aby tady nemohlo dojít v České republice k totalitě, nějaké diktatuře, tak právě proto tady máme Ústavu, proto Ústavu taky nelze měnit prostou většinou, ale musí být 120 poslanců ve Sněmovny, 2/3 Senátu a není to tak jednoduché.
Právě proto, aby tady nepřišel nějaký diktátor nebo někdo, kdo má totalitní manýry, a nemohl jenom proto, že je zrovna u vlády, sáhnout na Ústavou garantovaná práva a svobody občanů. Proto ten institut toho nouzového stavu vychází z ústavního zákona o bezpečnosti České republiky a jsou tam ty určité procedury, které ztěžují aplikovat tu zvůli, tu diktaturu nějakého politika nebo vlády. A to je přesně ten problém, a znovu to zdůrazním, už jsem tady o tom hovořil a tady to si zasluhuje to zdůraznit, že vy vlastně cca z 95 % překopírováváte opatření možná v rámci nouzového stavu do běžného zákona, který jste nazvali pandemický zákon, a rozšiřujete vlastně ten současný pandemický zákon, který tedy tady prosadil Andrej Babiš se svojí vládou za pomoci vašich hlasů, ale rozšiřujete ho úplně nepřijatelným způsobem. Tak on už ten zákon i samotný sám o sobě, jak jsem říkal, tak SPD bylo proti a bylo to pro nás nepřijatelné a čas nám dal za pravdu, samozřejmě, i ty soudy nám daly za pravdu, ty rozsudky soudů, desítky rozsudků už, ale to tady evidentně vlády vůbec nezajímá.
Takže to je ten moment, který je úplně klíčový a tady opravdu je, to je opravdu problém, že v legislativní nouzi chcete toto protlačovat. Protože přece buď jsou tady podmínky pro nouzový stav, a pak to má nějaké parametry tak, aby docházelo co nejméně, aby nemohla být zvůle k omezování ústavních práv a svobod občanů, a to už jsem tady jmenoval ty příklady, anebo tady není stav, který by vyžadoval nouzový stav, což je současný stav například, takže přece politik si nemůže dovolit, ani žádná vládní většina omezovat ústavní práva občanů jen tak šmahem. To se dělá v diktatuře. Ale přece já bych rád žil v demokratické společnosti a jsem zastáncem demokratické společnosti.
A to je opravdu, tohle je tedy úplně jeden z klíčových momentů, který podle mě v podstatě nejvíc vadí asi občanům principiálně (nesrozumitelné) toho zákona. A jak jsem říkal, tak předsedkyně Sněmovny Pekarová Adamová z TOP 09 to dokonce předevčírem, v neděli potvrdila v Partii na Primě, že aby vláda nezaváděla nouzový stav, tak jakoby chtějí dělat pandemický zákon, kterým ale mohou omezit lidi stejně jako v nouzovém stavu. No, to je přeci úplně nepřijatelná úvaha tohle. Tak buď to tak je, nebo není. Ale není nic mezi tím, že můžete omezovat ústavní práva a svobody občanů zaručená Ústavou, aby mohli normálně žít v České republice, jakoby, že se schováte pod pláštíkem běžného zákona a budete omezovat ty stejné svobody, které jsou možné jenom v rámci ústavního zákona. No, to je šílené. To je šílené. Já jsem tedy nikdy nečekal, že se ve Sněmovně dožiji - nebo v Parlamentu, protože já jsem byl i senátor rok - vůbec takového otřesného momentu.
K § 2 odstavec 2 - zde jsou uvedena opatření, která mohou uvedené orgány vydávat. Jen příkladmo, uvádíme několik výhrad k nim. Písmeno B - výslovně rozšiřuje okruh omezení, která smí uvedené orgány zavádět, ačkoliv dosud bylo toto oprávnění předmětem diskusí. Návrh zákona tedy zásadním způsobem - ten návrh toho vládního pandemického zákona - pravomoci orgánů ochrany veřejného zdraví, ačkoliv cíle vyplývající z návrhu zákona lze realizovat jinou ústavně konformnější a pro občanské svobody šetrnější formou. Tak o tom už jsem tady hovořil.
Písmeno C - jde o zcela absurdní diskriminační ustanovení, které z celkového výseku podnikatelských činností výslovně a bez jakéhokoliv vědeckého argumentu reguluje konkrétní oblasti. A tohle je tedy mimořádně zajímavý moment, který zasluhuje pozornost. Takže vy chcete regulovat konkrétní oblasti vybrané výslovně, aniž je to jakkoliv vlastně vědecky zdůvodněno, proč zrovna jenom tyto oblasti - holičství, kadeřnictví, pedikúry, manikúry nebo solária, poskytování kosmetických, masérských, regeneračních nebo rekondičních služeb nebo provozování živnosti, při níž je porušována integrita kůže.
Může někdo tedy vědecky zargumentovat, proč pouze tyto a ne jiné, nebo proč tyto a proč ne další? Samozřejmě my jsme proti tomu, to bych chtěl zdůraznit, ale tady jenom říkám, proč jste se rozhodli šikanovat a perzekvovat explicitně holičství, majitele a pracovníky holičství, kadeřnictví, pedikúry, manikúry, solárií, kosmetických, masérských, regeneračních, rekondičních služeb nebo provozování živností, při nichž je porušována integrita kůže? Proč jste se rozhodli perzekvovat a poškozovat zrovna explicitně tyto živnosti? To by mě zajímalo.
Protože jakýkoliv vědecký argument pro toto prostě není, proč zrovna tyto a ne jiné. Samozřejmě z našeho pohledu nejlépe žádné, aby to omezování nebylo. Ale to je také šílené úplně, že vy si totalitně ukážete už předem na nějaké skupiny a ty se teď budou klepat a třást, kdy a jak na ně přijde zase pohroma, přestože třeba investují do svého malého holičství nebo jsou to živnostníci a podobně a co s nimi zase bude. A opět je to ve světle toho, že se tady domáháme například odpovědí, jak to bude s těmi kompenzačními programy, ke kterým prostě vláda usilovně mlčí a nedává odpovědi zoufalým podnikatelům a živnostníků, co tedy bude a co tedy není.
Takže už ve světle téhle neschopnosti už tady biji na poplach, protože vy jste si vzali na paškál už tady konkrétní tisíce lidí, minimálně, potažmo jejich klientů tedy, v tom případě a tak to už jsou tím pádem miliony, protože každý se musí jít ostříhat, tak prostě to není jen tak, že takhle si tam jen tak vyjmenujete seznam. Právní předpis, zejména pak zákon, by měl obsahovat co nejobecnější úpravu. 
A v tomto případě jde tedy opět o případ právního aktu, který se spíše podobá individuálnímu aktu či opatření obecné povahy.
Písmeno D. Jde o stejnou situaci, tentokrát diskriminující provozovatele koupališť a saun. Takže se znovu taky ptám, kde je nějaký vědecký argument, že koupaliště - to nikdo neví. Ale omezovat explicitně, to ano. Písmeno I. Zejména poslední část věty opakuje stejnou chybu, která byla soudy v minulosti vyčítána. Ustanovení § 69 odst. 1 písm. i) zákona o ochraně veřejného zdraví, jež bylo v posledním roce opakovaně zneužíváno pro svou obecnost. Ale to přeci tady řešily soudy, to jsme řešili už tady před dvěma roky. To je přeci ta formulace "a další protiepidemická opatření". S tím měla přesně přeci vláda problém před těmi téměř dvěma roky. Kdy v podstatě bez - a právě to ty soudy rozporovaly přeci, že jo. Vyčítaly to, že vlastně vláda pod větu "a další protiepidemická opatření" schovala v podstatě úplně všechno možné. Ale to prostě není možné takhle dělat, protože je tady přesně ten rozpor s tím, s tou ústavou, kdy lidé mají právo pracovat, podnikat, společensky žít, soukromý společenský život, vzdělávat se a nelze prostě jen tak na základě zvůle někoho si ukázat a najednou pod tyto a další protiepidemická opatření schovat něco, co se zrovna někomu líbí a vlastně ti lidé na to potom doplácí.
Takže formulace "a další protiepidemická opatření", to je citát té formulace, bez jakéhokoli omezení či upřesnění tak fakticky činí ostatní ustanovení zbytečnými, neboť pod něj lze subsumovat téměř vše. A to je opravdu taky neuvěřitelný problém a je to neuvěřitelně taková totalitní diktátorská praktika vůči občanům. Co k tomu říct? To slovo tady opakuji pořád, že je to děsivé.
Ministerstvo zdravotnictví či krajské hygienické stanice mohou dle tohoto zákona, který navrhuje vládní pětikoalice, vydat de facto jakýkoli příkaz dle tohoto ustanovení, aniž by přitom musely a mohly prokázat, že jsou naplněny podmínky pro jeho vydání. Samozřejmě zejména s ohledem na absenci definice pojmu epidemie.
Písmeno M. Možnost přikázat testování zaměstnanců a jiných pracovníků na přítomnost onemocnění covid-19 je zcela bezprecedentním zásahem do práva na práci, ochranu lidské integrity, ochranu soukromí a osobních údajů a podobně. Zákonodárce ve stavu legislativní nouze dále ani nemohl dohlédnout důsledků, jaké toto ustanovení může mít na pracovněprávní vztahy vliv. Tak zákonodárce, tím myslíme vládní pětikoalici. Uvedené ustanovení navíc naráží na dva zcela zásadní věcné problémy. Neznáme jediný vědecký důkaz o tom, že by jakékoliv testování bezpříznakových osob mohlo mít jakýkoliv vliv na vznik a šíření či likvidaci epidemie covid. Na českém trhu dle našeho názoru neexistují - nevíme o nich ani v celosvětovém měřítku - techniky testování, jež lze provádět neodbornými osobami, které ověřují přítomnost onemocnění covid.
Dále pojďme k § 3. Já si myslím, že tady musím znovu zdůraznit, protože se změnil mezi tím pan předsedající, že tady zdůvodňuji, proč by to nemělo být v té legislativní nouzi, to je ta diskuse. Já myslím, že těch důvodů je tak strašně moc, že opravdu znovu vyzývám vládní pětikoalici v čele s premiérem Petrem Fialou, abyste stáhli tenhleten návrh zákona. Abyste ho stáhli a netlačili to tady v legislativní nouzi, protože to je úplně šílený, šílený, vůbec nepřijatelný, i v této situaci nepřijatelný zásah na omezování ústavních práv a svobod občanů. Není tady žádná situace a znovu to zdůrazňuji, která by kdy by v České republice byly mimořádné okolnosti, které jsou zásadním způsobem, kdy jsou zásadním způsobem ohrožena základní práva a svobody občanů nebo bezpečnosti státu nebo kdy státu hrozí značné hospodářské škody. To je ta definice toho, kdy může vláda navrhnout něco v legislativní nouzi. A to tady není. Naopak, opatření se rozvolňují a vy tady navrhujete naopak další a maximálně široké omezování lidí.
A znovu bych chtěl zdůraznit, že ten váš argument, abyste byli připraveni na podzim pro to, ať vám tady dáme bianko šek na omezování ústavních práv a vy jste obešli Ústavu, obešli jste případný nouzový stav, no tak to opravdu může napadnout jenom diktátora. Jenom totalitně smýšlející lidi. Kterým je vlastní omezovat občany, kteří je platí. No a ten argument je chybný, protože právě proto, že to navrhujete v legislativní nouzi, tak tím sami sebe usvědčujete, už jsem to říkal, že si to klidně můžete tady podat v srpnu. Když říkáte, že co bude na podzim. Otázkou je, jestli vláda bude taková ještě na podzim. Já si přeju, aby ne, abyste se rozpadli, samozřejmě, abyste tady už nebyli.Ale to samozřejmě je jiná debata. Ale to je legitimní. To je legitimní politický přístup, protože je tady politická soutěž. Kdyby ministr Rakušan nezneužíval ministerstvo teď tím, že tady říká o SPD, že říkáme dezinformace a pak z toho vyplynulo, že jim klesají preference už kvůli těm skandálům. A pak z toho vyplynulo, že ta dezinformace je, že říkáme, aby vláda, paní Černochová s panem Lipavským, aby nezatahovali Českou republiku do války na Ukrajině tím, že tam zvažují vyslání vojáků a vysílají tam munici. Takže my jsme řekli pravdu a on zneužívá ministerstvo zoufale už proti SPD, proti pravdě, protože sám má máslo na hlavě a ještě nevysvětlil financování STANu z neprůhledných zdrojů.
Tak, další argumenty. Takže vy už jste dokonce už někteří ministři už dokonce až takhle spadli prostě na dno, že už zneužívají i ministerstvo dokonce proti politické konkurenci. Ale my chceme, aby byla ta politická soutěž férová. Abychom si tady diskutovali a argumentovali vzájemně a využívali zákon o jednacím řádu demokraticky.
Takže paragraf 3.3. Jistě by bylo možné za pozitivní vnímat nutnost uvádět v opatřeních odůvodnění se stanoveným obsahem. Tuto povinnost však v sobě zahrnuje již i současné znění zákona o ochraně veřejného zdraví. A to minimálně na úrovni ustálené judikatury soudu. Nejde tedy o novinku, ale o výslovné zakotvení toho, co již v právním řádu zavedeno je. No jo, jenže tady to má určitý, tady je problém. Je to sice hezké, že to tam napíšete, ale tady už jsou vůbec, ten zákon jako takový už je problém, takže tady už se věnuji trošku detailům, se tady věnujeme, ale ono totiž, když vy ten zákon napíšete takovýmto, je to takový paskvil, který už sami sobě předkládáte tady pozměňovací návrhy vládní poslanci do toho vládního návrhu, což je úplně směšné, tak sami sobě přiznáváte, že tady předkládáte úplně paskvil. A že je to špatně. Tak samozřejmě je problém, že když ten zákon je špatně napsaný a omezujete něco, co se omezovat nemá, tak to samozřejmě logicky nemůžete ani vysvětlit. Takže to jste si tady jakoby tam dopsali, ale v podstatě ten výsledek je špatný stejně tak úplně, protože nelze vysvětlit něco, co vysvětit nelze logicky. Takže to je ten problém.
Paragraf 6. Ve spojení s širokým rozsahem mimořádných opatření, jež návrh zákona předpokládá, může možnost zapojit do jejich realizace složky integrovaného záchranného systému představovat v praxi podstatné rozšíření pravomocí Ministerstva zdravotnictví. Nejde přitom zjevně jen o základní složky IZS. Takže to je takový spíš odbornější ještě, taková připomínka. V § 9 Vládní návrh zákona zcela bezprecedentně omezuje nárok na náhradu škody vzniklé právnickým i fyzickým osobám ve stavu pandemické pohotovosti. 
Vztahuje se přitom nejen na škody vzniklé v důsledku opatření vydaných dle tohoto návrhu zákona, ale rovněž na škody vzniklé v důsledku opatření dle § 69 zákona o ochraně veřejného zdraví. A to bez ohledu na to, zda byla vydána během nouzového stavu nebo mimo něj.
Je nutné zdůraznit, že se v současnosti převažující část odborné právní veřejnosti přiklání k názoru, že náhrada škody, kterou přiznává ustanovení § 36 krizového zákona, se v dobách nouzového stavu vztahuje i na škodu způsobenou opatřeními dle zákona o ochraně veřejného zdraví. Přijetím tohoto návrhu zákona tak tedy dojde nikoliv k zavedení možnosti náhrady škody se domáhat, ale k jejímu zcela zásadnímu omezení. Omezení spočívají zejména v následujícím. Z náhrady je vyloučen ušlý zisk. To ve vztahu k podnikatelům znamená, že budou mít možnost na náhradu pouze svých nákladů. Přitom právě zisk představuje pro podnikatele jejich příjem, protože náklady jsou, nula k nule pojde. To znamená, že návrh zákona zbavuje podnikatele nároku na příjem a ponechává je tak plně v režimu státní pomoci.
A já si myslím, že tady u toho je potřeba se opravdu chvíli zastavit, protože vy jako vláda, vládní pětikoalice ODS, TOP 09, STAN, KDU-ČSL a Piráti chcete vlastně direktivně v rozporu s Ústavou, protože právo podnikat je dokonce v Ústavě, je napsáno, že občané mají právo podnikat, to je přímo v Základní listině práv a svobod, která je součástí Ústavy, takže vy je chcete omezit na základě běžného zákona, což je v rozporu s Ústavou, ale zároveň je zbavujete nároku na příjem, protože z náhrady je vyloučen ušlý zisk. A v podstatě podnikatelé, vy jim pokryjete třeba nájem. Ale z čeho tedy mají oni žít, ti živnostníci a ti podnikatelé? Takže vy v podstatě protiústavně omezíte lidem pracovat, ale zároveň je plně odkážete na státní pomoc, která, jak víme, ani na opakované dotazy tady noví ministři nedokážou odpovědět, co s těmi kompenzacemi vlastně bude. S těmi, co už byly tedy mimochodem slíbené. Takže to... Jasně, kdyby tady byla nějaká schopná vláda, která je schopná říct, ano, když je A, B. Ale u vás se zatím ukazuje neschopnost, to znamená v podstatě tady občané nic dobrého očekávat nemohou.
A znovu se vrátím k té pointě, že tady vaším jediným tématem v lednu je, celé vaší vládní pětikoalice, je pandemický zákon, korespondenční volba a soutěž o národního ptáka místo abyste přišli s řešeními zdražování energií a potravin občanům, jako to dělá polská a maďarská vláda, která už konkrétní řešení prosazuje. Takže tady od vás opravdu nemůže pracující člověk v podstatě nic dobrého v tuhle chvíli čekat.
A co se týče, o jakých nákladech vlastně mluvím. Protože jak jsem říkal, vlastně na základě vašeho návrhu zákona vyplývá, že podnikatelé budou mít možnost pouze na náhradu svých nákladů. To znamená, přijdou vlastně o jakýkoliv příjem. Protože část toho zisku je pro ně logicky příjmem. Takže takové náklady pak lze s určitým zjednodušením rozdělit takto: náklady na mzdy, ano, s tím lze souhlasit s ohledem na ochranu zaměstnanců, náklady na energie, služby operátorů a podobně. To v zásadě znamená, že návrh zákona neumožňuje podnikatelům náhrady škody v podobě ušlého zisku. Současně však garantuje příjmy energetických, telekomunikačních a podobně společností. Přitom jejich ceny v době zisku jistě zahrnují další náklady. V sobě zisk jistě zahrnují i další náklady, které v sobě často zahrnují opět zisk třetích osob.
A z náhrady jsou vyloučeny náklady na protiepidemické prostředky. Zcela nepochopitelně nemají právnické ani fyzické osoby nárok na kompenzaci nákladů vzniklých v souvislosti s pořízením nebo používáním ochranných, mycích, čistících nebo dezinfekčních prostředků, ačkoliv právě jejich používání může být na základě návrhů zákona přikázáno. Takže v tomto směru jde tedy rovněž o zcela zásadní omezení náhrady škody oproti současnému stavu. A my v SPD jasně říkáme, že pakliže stát něco povinně nakáže, tak to přece musí taky těm občanům a firmám hradit, když to povinně nakáže. Protože ti občané pak nemají volbu. To je prostě úplně jasné. Takže podívejte se, jak je ten váš zákon, prostě jak je špatně napsaný. Já už to slovo paskvil tady nebudu opakovat.
V § 9 odstavec 3. Toto ustanovení upřesňuje postup, jímž se má poškozená osoba náhrady domáhat. Tento postup výrazně překračuje dosavadní požadavky právních předpisů a ztěžuje tak poškozeným náhrady škody se účinně domoci. Za zcela absurdní považujeme zejména povinnost uvádět, cituji: počátek plynutí doby, ve které právo zaniká. Jak může laik tuto skutečnost zjistit a co to vlastně znamená?
V § 9 odstavec 4: Ve spojení s odstavcem 3 ukládá poškozenému prokázat, že vzniku nebylo možné předejít ani zabránit. Ale jak má poškozený takovou skutečnost prokazovat? Škoda se navíc snižuje kromě jiného též o návratnou finanční výpomoc. To tedy znamená, že ačkoliv je osoba povinna v budoucnu výpomoc vrátit, na náhradu škody tímto způsobenou nárok nemá. Takže vidíte, jakým způsobem je ten návrh zákona úplně nepromyšlený. No hlavně je problém v tom a na to tady znovu chci upozornit, že může způsobit skutečně fatální škody našim občanům. Fatální, nevratné škody našim pracujícím a vůbec slušným občanům. Těm nepřizpůsobivým nezpůsobí nic, protože ti mají ty dávky. Těm tak zvaným nepřizpůsobivým. Takže vláda tady cíleně, já vůbec nechápu, co to do té vlády vjelo, že takhle chtějí prostě poškozovat, nejasnými pravidly a těmito omezeními, slušné lidi.
V § 10. A znovu říkám, že mluvím tady v diskusi k bodu, proč to nemá být v legislativní nouzi. Já vím, že vládní poslanci, že je asi těmi argumenty nepřesvědčíme. Ale aspoň to doufám slyší veřejnost. A dají nám za pravdu, že prostě zákon takto omezující základní práva a svobody občanů v čase, kdy to není vůbec potřeba, a vláda to tady prosazuje, že je tam u toho prostě tolik právních výtek, že dokonce to tady musím vysvětlovat tři hodiny, že prostě to přece nejde, abychom to tady, abyste to tlačili v legislativní nouzi. A znovu vás vyzývám, abyste to stáhli. Můžete to udělat. Stáhněte, prosím vás, ten zákon, teď ho prosím stáhněte. Stáhněte tuhletu mimořádnou schůzi, hlasujte prostě, můžeme to udělat jednoduše, teď se bude hlasovat o tom, nebo bude se hlasovat za nějaký čas o tom, až tady vystoupí další diskutující, zdali souhlasíte, aby to bylo v legislativní nouzi. Můžete hlasovat NE, i vládní poslanci, stačí jeden tisk tlačítka. Jeden tisk. Jeden stisk vám stačí, aby to nebylo v legislativní nouzi. A zároveň když se bude schvalovat program této schůze, tak případně stačí a je to na vás, zmáčknout NE, neschvalujeme program této schůze. A zcela elegantně tuto schůzi ukončíme, zcela elegantně ukončíme tuto schůzi a vy prostě přijdete s vašim návrhem. Ano, vy si můžete navrhnout co chcete, my taky. Otázkou je, jestli se to projedná. Vy máte většinu. Tak máte prostě přijít s tím návrhem, máte přijít prostě normálním procesem a aby to tady bylo prostě široce diskutované. Opravdu je otázkou, proč to takhle tlačíte za každou cenu. Když tady máme zákony na to, jak se postarat o občany, zákon o ochraně veřejného zdraví, takže ani nemusí mít obavu, že tady osmadvacátého něco skončí a my se obejdeme bez toho totalitního pandemického zákona.
Takže teď jsem vám tady konkrétně navrhl, jaký by byl optimální postup, to znamená hlasování o legislativní nouzi, zmáčknete NE. Samozřejmě nemůžu vám tady přikazovat, jenom vám doporučuji, abyste se potom v médiích nebo někde nevymlouvali, že to nejde, že už to tady je ta mimořádná schůze, takže s tím nelze nic dělat. Ne. Dvojí stisknutí tlačítka stačí. 
To znamená, proti legislativní nouzi, tím ovšem to nebude v legislativní nouzi, no a zároveň tím by bylo optimální ukončit i tu schůzi, protože pak to nemá smysl, a u programu schůze zmáčkněte ne, neschvalujete program schůze, tak jako to udělá SPD. A máme to dneska vyřízeno, hotovo - vyřízeno. Ale tím pro vás samozřejmě nic nemusí končit, protože vy si navrhnete ten zákon standardním procesem, standardním způsobem si ho vložíte a stejně si to tady na program zase dáte, ale ten proces bude minimálně už jiný, i veřejnost se bude moci zapojit do diskuse, i odborníci se budou moci zapojit do diskuse a já si myslím, že tu diskusi demokratickou si to zasluhuje. A samozřejmě my jsme proti tomu zákonu, to už říkám předem. Ale minimálně vidím, že ten časový prostor byste i rádi získali, cítím, někteří tedy z vás, aspoň pár z vás, protože tím, že tam dávají ke svému vlastnímu vládnímu návrhu vládní poslanci pozměňovací návrhy, čímž už vlastně uznávají, že ten návrh je špatně napsaný, a o překot se tam má dát dokonce velký pozměňovák teď, čímž zase řadu omezení chtějí škrtnout, už se v tom nikdo nevyzná, v podstatě není ani prostor si to podrobně prostudovat a prodiskutovat i s odborníky, i by se to správně mělo diskutovat i s těmi profesními organizacemi, kterých se to týká. A vy se tady dotýkáte - vy tady chcete omezovat i holiče, kadeřníky, bazény, koupaliště, nikdo to s nimi nediskutuje, ti lidi jsou zoufalí, píšou nám. Takže mělo by to mít normální průběh. A to by bylo aspoň férové. Takhle dobře, máte stoosmičku, ale to by byl normální férový přístup. A to samozřejmě když přihlédnu k závažnosti těch omezení, co tam dáváte v rozporu s ústavou, tak samozřejmě by to bylo i adekvátní to dneska stáhnout. Dvě stisknutí tlačítka a je to hotovo. Je to hotovo a nemusíme se tady zbytečně potom přesvědčovat a měli bychom to vyřízeno. Tak já to za zbytečné nepovažuji vás tady přesvědčovat, je to můj úkol a já bráním našeho voliče a svobodu a demokracii ze všech sil a budu to dělat i do budoucna. Ale myslím si, že bychom si mohli tuhle věc i vzájemně uvědomit.
Co se týče dalšího paragrafu, který taky je problém, tak je to § 9 odst. 4, kdy... Tak o tom už jsem hovořil, to je o té návratné finanční pomoci.
Takže § 10. Návrh zákona zavádí v některých případech až drakonické sankce pro případ nedodržení mimořádných opatření. Ano, a toto taky bylo diskutováno. Tady to taky bylo diskutováno, je potřeba to říct nahlas. Lze tak například uložit za porušení - takže vláda, vláda chce uložit, abychom to řekli adresně. Takže vláda Petra Fialy chce uložit za porušení toho, když protiústavně omezí ústavou garantovaná práva a svobody občanů, tak za porušení podmínek provozu hromadných prostředků, omezení činnosti obchodů či služeb, podmínek konání akcí, za porušení povinnosti nosit ochranné či užívat mycí, čistící, dezinfekční prostředky apod., v tomto konkrétním případě pouze při poskytování zdravotních či sociálních služeb, tak vláda chce uložit pokutu až tři miliony korun. Tři miliony korun u právnických osob a OSVČ a milion korun u fyzických osob nepodnikatelů. Ano, jsem zase slyšel, že to zase chtějí snižovat, protože tady SPD vytváří tlak spolu s občany, protože se vláda zbláznila úplně. Tři miliony. Tři miliony pracujícím lidem. Tři miliony lidem, co chodí do práce. Jim chtěj lípnout za to, když jim vláda protiústavně omezí podnikání, že nebude moct třeba kadeřnice jít do práce. Kadeřnice nebude moct jít do práce, potřebuje si vydělat, má rodinu, kdyby ji neměla, tak potřebuje prostě mít peníze, tak chce jít do práce, a vy normálně třeba kadeřnici, paní, která stříhá lidi, pracuje od rána do večera na nohou, tak vy za to, že vy jí protiústavně nadiktujete omezení obchodu či služeb, že nemůže chodit do práce, tak ještě chcete živnostníkovi - živnostnici udělit až tři miliony pokuty. Já myslím, že jste se úplně zbláznili normálně v tý svý aroganci. Jako jste normální, vládní koalice? Pracujícímu člověku, živnostníkovi, kterému omezíte služby, chcete vyhrožovat třímilionovou pokutou? No to je úplně neuvěřitelný. Tak to je šílený, musím říct.
A u fyzických osob nepodnikatelů milion korun pokuta! Já bych chtěl vysvětlit, co to znamená, že chcete dát až milion pokutu, milion korun pokutu, fyzickým osobám nepodnikatelům. Těm podnikatelům, to už jsem vysvětlil na příkladu živnostníků. Takže třeba důchodkyni babičce, důchodci, který nebude mít například roušku nebo si neumyje ruce dezinfekčním prostředkem, když to zjednoduším, ale to nemusím zjednodušovat, to je váš paragraf, proto my to tady rozporujeme, že to máte špatně napsaný a že je to celý paskvil, tak vy chcete důchodci dát pokutu milion korun až, vyhrožujete... Kde na to má vzít? Milion pokut dát například seniorovi nebo seniorce, třeba osmdesátiletému důchodci za to, že si nevezme v tu danou chvíli roušku nebo nepoužije dezinfekční prostředek? Vy jste blázni. Vy jste se zbláznili. Nezlobte se na mě. Já myslím, že to není výraz v rozporu s jednacím řádem Sněmovny, není vulgární. (Někdo zleva: Není.) Jo, tady i lékaři volají, že blázen není nic vulgárního. Takže to je neuvěřitelný. A tady mi dovolte, pane předsedající, trošku se zamyslet a udělat si takovou řečnickou pauzu malinko, ale pár sekund, aby byl dostatečný prostor, abychom se všichni zamysleli, co tady navrhuje tahleta vládní pětikoalice. Milion pokutu fyzickým osobám nepodnikatelům, to je třeba zdravotně postižený člověk. Ale kdokoli, i kdyby pracující člověk. Milion korun? A tři miliony korun paní nějaké živnostnici nebo pánovi, který se potřebuje živit a jít do práce? Vy jste šílenci. To je šílená vláda tohle.
Ano, slyšel jsem, že právě, jak jsem říkal, zase zvažujete nějaké snížení. Pravda, tyto pokuty prosazovala i minulá vláda Andreje Babiše. To je pravda, to si zase řekněme. My jsme hlasovali proti. SPD bylo proti, protože takovéhle drakonické pokuty, to se zase někdo úplně zbláznil. No tak my víme kdo, o tom mluvíme, je to vládní pětikoalice. Hrozný, hrozný, hrozný.
Musím tedy říci, že - a tady zároveň upozorňuji, jak jsem už říkal, že návrh zákona současně znemožňuje náklady na pořízení respirátorů, roušek, dezinfekcí apod. uplatnit jako škodu. To znamená, vy jste dostali úplně do klinče, úplně jste dostali do klinče slušný pracující lidi. Ale i ty nepracující samozřejmě v tom smyslu, že jsou to třeba důchodci nebo zdravotně postižení lidé, nemluvím o těch nepřizpůsobivých, těm naopak pomáháte.
§ 12. Rozhodnutí o některých přestupcích má být zapsáno do rejstříku trestů. No tak to je teda další síla. V takovém případě by pak pachatel takového přestupku nebyl považován za osobu bezúhonnou pro účely jiných řízení apod. Takže vy dokonce - no to je fakt neuvěřitelný ten váš pandemický zákon - takže rozhodnutí o některých přestupcích, které vy tady protiústavně navrhnete, omezíte občany v jejich základních lidských právech, tak dokonce chcete, aby tahleta covid šikana, která vůbec není teďka na místě, ani předtím teda nebyla na místě tímto způsobem, co to bylo prováděno, ano, ochrana zdraví občanů ano, ale ta plošná opatření - ostatně soudy nám daly za pravdu, nebudu nosit dříví do lesa, jsou tady desítky rozsudků soudů, které to rušily jako protiústavní, protizákonné. 
A na tom, že je potřeba chránit občany a chránit jejich zdraví, a my říkáme zacílit na ochranu ohrožených skupin, se všichni shodujeme. Všichni chceme chránit zdraví občanů, ale máme na to jiné názory, jakým způsobem to přesně provádět.
Takže to rozhodnutí o některých přestupcích je neuvěřitelné, protože vy chcete zapisovat do Rejstříku trestů, udělat trestané osoby z těch, kteří - a už ty osoby nebudou bezúhonné - nebudou postupovat podle vašich příkazů a pandemického zákona. Taková úprava je pochopitelně z našeho pohledu, ale i z pohledu právníků, zcela nepřiměřená.
K § 13. Návrh zákona převádí věcnou příslušnost, pravomoc k rozhodování o zrušení mimořádných opatření Ministerstva zdravotnictví, a to i těch vydaných na základě zákona o ochraně veřejného zdraví, z krajských soudů na Nejvyšší správní soud. Návrh rovněž znemožňuje podat ve věci kasační stížnost, tedy zavádí jednoinstanční řízení. Tento v praxi zcela neověřený model - podobná řízení jsou známa jen ve výjimečných situacích, jakými jsou některé spory ve věcech volebních či ve věcech týkajících se činnosti politických stran či hnutí - dle našeho názoru může vést k zahlcení Nejvyššího správního soudu a rovněž tak Ústavního soudu, neboť jedinou možnou obranou proti rozhodnutí Nejvyššího správního soudu zůstane zcela mimořádný institut ústavních stížností, který bude ještě více nadužíván, než jak je tomu nyní.
Krátce řečeno vy to vlastně v tom zákoně formulujete tak, že je to obšancované drakonickými pokutami, obšancované tím, že budou mít záznam v Rejstříku trestů. No, to je neskutečné, co vy tady zavádíte. A zároveň aby nebylo možno podat ani kasační stížnost a podobně, abyste omezovali dokonce i tu možnost se vlastně soudně ohradit. Problém je, že samozřejmě to zahlcení Nejvyššího správního soudu tady hrozí. Už jsem o tom hovořil. Protože těch právních výhrad proti vašemu zákonu - a teď vidíte, že se celou dobu věnuji ne nějakým politickým výhradám, ale to jsem tady taky říkal, to je to, že my chceme svobodu a demokracii a vy ji naopak chcete osekávat - to je samozřejmě náš politický názor, SPD, vy máte zase jiný politický názor. Máte to tak obšancované, já vůbec nechápu, jak ministr zdravotnictví Válek spolu s vládou můžou vůbec takovýhle zákon na vládě hlasovat. Jak tohle můžou vůbec dělat? Vy tady tím úplně ztrácíte čas. To znamená, že vy dokonce chcete šikanovat a perzekuovat ty občany tak, aby už neměli skoro žádné odvolání.
Takže na základě právě toho vašeho vágního zákona se to samozřejmě úplně nabízí. Znovu říkám, když na základě dosavadního pandemického zákona, který prosadila vláda Andreje Babiše, jsou tam už desítky těchhle soudních rozsudků, nebo těch soudů a desítky rozsudků, tuším cca třicet, nebo možná už i více, tak samozřejmě, a to ten pandemický zákon, přestože taky omezoval práva občanů, a my jsme s tím nesouhlasili a nesouhlasíme, tak vy to tam překlápíte už celé - ten nouzový stav, takže pochopitelně logicky přímou úměrou lze očekávat v případě, že tato opatření budete zavádět, že těch podání k soudům může být i násobně více, prostě jich bude mnohem více. A co se týče Ústavního soudu, který je jedinou možností odvolání vůči Nejvyššímu správnímu soudu, tak kdo myslíte, že je z občanů schopný podávat ústavní stížnost, byť i za dobrou ústavní stížnost si právníci řeknou klidně šestimístnou částku. Přece to je šílené, to je šílené. Proto vás chci znovu vyzvat k tomu, abyste se chovali demokraticky, abyste dodržovali ústavu.
Jinak tím, že samozřejmě ten zákon je tak špatně připraven, tak, jak jsem říkal, to, že to může vést následně k zahlcení Nejvyššího správního soudu až v okamžiku, kdy budete případně aplikovat ta opatření, tak to povede rovněž k prodloužení přezkumu i mimořádných opatření, protože tam je samozřejmě určitá kapacita. Navíc mají být tyto spory řešeny přednostní, tak tím může mimochodem snadno dojít k paralýze jakýchkoliv jiných řízení před Nejvyšším správním soudem. Takže nejenom, že tady občany dáváte jakoby úplně do vězení, a znovu zdůrazňuji, ať tady nikdo neříká argument: no jo, ale my jenom v případě potřeby. Tak jsme demokracie a je tady ústava, nebo není? To přeci vůbec nejde, aby nějaký politik v případě, když se mu zachce, ukázal a omezil občany. To nejde. Znova říkám, to je v takovém případě zvůle a diktatura. A to, že má někdo dobrou vůli, na to se tady nehraje, protože v dobré vůli se tady privatizovalo v 90. letech. V dobré vůli se dělala spousta dalších věcí. Vždycky řekli: myslel jsem to dobře a ve finále si vlastně všechno zaplatil občan, všechny tyhle tunely a všechny tyhle další věci.
Mimochodem tento návrh, to znamená zrušení dvojinstančnosti soudního řízení, zřejmě představuje i porušení práva na soudní ochranu, garantovaného například v článku 36 Listiny základních práv a svobod.
§ 14. Za pozitivní přínos návrhu zákona by bylo možno považovat výslovné ustanovení o tom, že soudy při řešení trestných činů spáchaných během pandemické pohotovosti mohou k této skutečnosti přihlédnout pouze v případě, že trestným činem byl poškozen či ohrožen zájem společnosti na zvládání epidemie covid-19. I to však již bylo v minulosti judikováno a jde tedy pouze o výslovné zakotvení existujícího stavu. Takže to je spíš taková připomínka.
§ 18. Návrh zákona obsahuje novelu ustanovení § 62a zákona o ochraně veřejného zdraví. Ta otevírá prostor ke zcela bezprecedentnímu omezení práva na ochranu osobních údajů a soukromí, když ukládá Ministerstvu zdravotnictví pravomoc vytvářet mobilní aplikace pro účely epidemiologického šetření, údaje z ní užívat a dále sdílet. Nic přitom s ohledem na ostatní ustanovení návrhu zákona zřejmě nebrání tomu, aby Ministerstvo zdravotnictví formou mimořádného opatření zvýhodnilo uživatele takové aplikace proti ostatním, a tím de facto omezilo deklarovanou dobrovolnost instalace a užívání. Umožňuje dokonce nakládání s osobními údaji bez souhlasu subjektu údajů zcela mimo rámec nařízení GDPR.
Takže tímto by ministerstvo mohlo dokonce získat větší pravomoc k nakládání s takzvanými lokalizačními údaji, než mají orgány činné v trestním řízení. No to samo o sobě je přeci také bezprecedentní omezení práva na ochranu soukromí. Takže kdo tam na to bude koukat, kde kdo z vás je, nebo jak to vlastně bude? Uvedené ustanovení navíc ministerstvu umožňuje přenést část výkonu svých pravomocí na soukromý subjekt, což v takto citlivé oblasti představuje další porušení ústavním pořádkem garantovaných práv. Takže to taky není v podstatě vyjasněné - to nakládání s těmi lokalizačními údaji. Dnes jsou to orgány činné v trestním řízení, je tam nějaké povolování soudů, je tam nějaký dozorový státní zástupce. A tady je to v podstatě na základě běžného zákona. Jak to vlastně myslí? Ty lokalizační údaje - kde, jak a kdo s tím vlastně bude nakládat? Takže to je další výtka k tomuto.
Tady bych chtěl, co se tohoto týče, poděkovat ještě jednou analýze Institutu práv a občanských svobod, kteří to velmi hezky zanalyzovali. Já se potom ještě přihlásím, protože tady mám těch materiálů víc. Pro tuto chvíli děkuju za pozornost. (Potlesk poslanců SPD.) 
A můžete mi říct, jestli, paní místopředsedkyně, je v jednacím řádu pro mě nějaké časové omezení pro to, když chci zdůvodnit to, proč tedy to má být či nemá být v legislativní nouzi?
Sami víte, že protože jste dali pevně hlasování na 13. hodinu, tak už tam žádný prostor nedostanu. To je potřeba opět tady veřejně říct, aby to diváci slyšeli. Právě proto jsem využil ještě tohoto krátkého prostoru, kdy nemám už jinou možnost se tady vyjádřit k té blamáži, která tady byla včera ráno, kdy tady vládní koalice neměla 101 poslanců, přestože se mělo okamžitě hlasovat a tím pádem by byl pandemický zákon zamítnut. Vy jste šli prostě spinkat, vy jste si šli odpočinout, vy jste nepřišli do práce, takže jste opět účelově ohnuli všechno to, co jste říkali. A místo, aby se hlasovalo hned a pandemický zákon byl zamítnut, tak jste si to přesunuli teď na jednu hodinu už bez rozpravy, protože rozprava je ukončena, takže já už nemám kde jinde dostat prostor. A schválně jste si to vymysleli tak, aby teď se tady muselo mluvit ke změnám programu, aby Okamura už nemohl nic říct. Takže to je potřeba říct, tak to je! A my budeme dál, vám chci na závěr říct, bojovat za svobodu a demokracii v České republice. Já nechápu, proč od 1. března omezujete dále další ústavní práva a svobody občanů. Je to úplný nesmysl v situaci, že nemocnice nejsou zahlcené, nestoupají čísla, ruší se karantény, ruší se testy ve školách, protože nejsou potřeba. Kdybyste to chtěli přijmout od podzimu, tak právě v té legislativní nouzi, kterou tady navrhujete, jste to mohli navrhnout v srpnu, v září, když by to bylo aktuální a udělat to standardním legislativním procesem. Vaši vlastní senátoři to zamítli a já vám znovu říkám: My nepolevíme (Předsedající: Pane poslanče, pane poslanče...) v boji za svobodu a demokracii! A teď mi vezměte slovo a klidně mě umlčujte, ale my se stejně nedáme! (Potlesk poslanců SPD, bušení do lavic zprava.)
Tak já mám to přednostní právo, takže...
No, ale já prostě nebudu tady kývat na subjektivní výklad. Já prostě chci tady navrhnout program a nejsem časově omezen v tom. To prostě není v jednacím řádu. A subjektivní posouzení, a znova bych vás rád požádal, vedení Sněmovny, abyste subjektivně neposuzovali, kdo mluví k věci, kdo ne, když tady se bude vysvětlovat například důvodová zpráva. To přece je k věci. Ale pojďme dál.
Takže můj dům, můj hrad. To samozřejmě tady navrhneme k tomu programu, a protože dneska je ten problém takový, že vlastně občané, když jsou doma přepadeni, tak se bojí dokonce se bránit, protože si nejsou jistí, zdali to bude přiměřená obrana nebo ne. Viz teď to přepadení v loňském roce těch manželů v noci na Plzeňsku na samotě, kdy je přepadl odsouzený vrah, který byl právě propuštěným recidivistou. A pán chudák, protože legálně drženou zbraní ho zastřelil, toho člověka v noci, tak kdo se mu má co vloupat domů, tak ještě v podstatě s tím má obrovské problémy a měl obrovské problémy, protože se tady měsíce posuzuje a posuzovalo se, zdali je to vlastně přiměřená obrana. Tak co tam ten člověk, co tam ten zloděj vlastně dělal, tenhle lupič? To se měl nechat zabít pán? To znamená, tohle je další návrh, který tady budeme chtít zařadit na program schůze, kdy prostě chceme v principu, že když se někdo vloupá, překoná překážku, rozbije okno, vypáčí dveře, vykopne dveře a vyloupá se k někomu, tak aby ten člověk, který je napaden a je tam doma, tak aby byl vždycky v právu. O to tady jde. Takže to také budeme navrhovat.
Dále tady máme návrh na to, abychom předřadili na program náš návrh zákona a týká se to autorských poplatků, protože my opravdu nejsme spokojeni s tím, a už jsme to navrhovali i předešlé vládě Andreje Babiše, ale ta to také nechtěla, že my chceme, aby se zrušila povinnost platit autorské poplatky, což je vlastně taková daň, pro drobné provozovny, pro živnostenské provozovny, pro které není hudba primárním výdělkem. To znamená, prostě pro většinu provozoven není hudba primárním výdělkem. Mají to tam jako podkres. A právě z tohoto důvodu my bychom rádi tento zákon předřadili, protože bychom rádi zrušili tu povinnost platit poplatky. To jsou ty OSA poplatky pro živnostenské a další provozovny, pro provozovny, které to teď platit musí, abychom jim ulevili, abychom pomohli živnostníkům a pomohli malým podnikatelům. Navíc to nemá logiku, že tohle musí vůbec platit.
Dalším návrhem, který tady také představíme a budeme ho chtít zařadit na schůzi Poslanecké sněmovny, resp. on tady je samozřejmě jako bod, je to náš zákon, ale chceme ho předřadit, tak je mimochodem zestátnění exekutorů, protože to je obrovský problém, a mimochodem i kvůli tomu zdražování, které vláda Petra Fialy neřeší, tak co mám informace, tak další a další lidé se dostávají do problémů, potažmo exekucí, protože například když zkrachovali ti prodejci energií, tak pochopitelně přišly různé velké zálohy a velké platby a ne všichni občané na to byli připraveni. Takže ta situace samozřejmě je problematická a my si myslíme, že by se měli exekutoři zestátnit, jako třeba je to v Německu. Takže to je určitě náš zásadní návrh - zestátnění exekutorů, abychom narovnali... Samozřejmě dluhy se platit mají, to je pochopitelné. To je pochopitelné, to nikdo nezpochybňuje. A systém musí být nastaven tak, aby to nezlikvidovalo ty občany tak, že potom jsou sanováni ze sociálních dávek. Tak to se zase dostáváme trošku do jiné situace potom, kdy vlastně lidé, kterých se to vůbec netýká potom, to znamená občané, kteří třeba exekuce nemají, tak potom se podílejí ze svých daní na sanaci občanů, kteří mají tyto problémy kvůli tomu špatně nastavenému systému.
Takže my chceme zestátnění exekutorů a chceme, aby se lidé měli šanci vracet z těch dluhových pastí zpátky do normálního života, chceme narovnat ty podmínky, aby se a) na jednu stranu dluhy vracely, na druhé straně aby ten dlužník nebyl tak zlikvidován, že potom to ve výsledku zatěžuje celý sociální systém, a vydělal jenom exekutor, potažmo advokát. A to samozřejmě není dobře nastavený systém.
Také budeme chtít zařadit náš zákon na tzv. místní příslušnost exekutorů. Cizím slovem je to teritorialita exekutorů. Už jsem to tady prosazoval i v předminulém volebním období, protože to mimochodem platí, jestli mám správné informace, ve většině zemí Evropské unie, i na Slovensku. A hnedka když to zavedli na Slovensku a zkombinovali to ještě s ukončením lichvy, což je další náš návrh zákona, kdy chceme zastropovat úroky, roční úrokovou sazbu, RPSN - mimochodem to také na Slovensku je a to mimochodem platí ve většině zemí EU, tak samozřejmě my chceme ukončit lichvu, a tím pádem když nebudou lichvářské úroky, a v Čechách nic takového není, a brání tomu právě tady lidé a poslanci, kteří jsou na straně té exekutorsko-lichvářské, řekl bych, kliky, tak samozřejmě když jsou tady úroky prostě úplně neadekvátní ve srovnání s jinými zeměmi v Evropě, tak logicky potom stoupá ta pravděpodobnost toho, že se lidé ocitají v dluhových pastech a v exekucích. Takže to, abychom ukončili lichvu a nastavili ten systém správně, tak to by mělo být také snad zájmem nás všech, ale prostě tady ta vláda to nechce. Vy to prostě nechcete, vy nejste na straně občanů a jste na straně exekutorů a jste na straně lichvářů a to je potom samozřejmě problém. Takže to budeme chtít také.
Dále tady vidím, že budeme chtít zařadit zákon na zákaz islámského zahalování na veřejnosti. Je to zákon, který jsme opsali, a k tomu se přiznávám, z Rakouska a z Dánska, kde začal v poslední době platit, protože tam mají problémy právě. A problémy je potřeba řešit, ne až přijde povodeň, to jenom hlupák staví hráz, až přijde povodeň, jenom hlupák si zaplatí cestovní pojištění, až když ho na zájezdu okradou. Takže to jsou takové ty argumenty, že se tady nic neděje prý. Ale až se něco bude dít, tak bude pozdě. Takže my po vzoru těch demokratických vyspělých zemí bychom chtěli také předřadit náš zákon na zákaz islámského zahalování na veřejnosti a je tam všechno ošetřeno tak, aby se to netýkalo samozřejmě, když je to třeba sportovní utkání, je to nějaký kroj nebo ze zdravotních důvodů. To tam všechno je ošetřeno a je to konzultováno i tady s Parlamentním institutem, aby to bylo ošetřeno opravdu perfektně právě v souladu s tou legislativou, která je v těch západních zemích. 
Takže takové ty argumenty, co třeba potom šála přes ústa - to byl myslím argument, teď nevím, kdo to byl, myslím, že to byl někdo z Pirátů před lety - co se stane, když bude zima a někdo bude mít šálu přes ústa. To je takové to plácání těch, co ten zákon si ani nedali práci přečíst. Přitom není nijak dlouhý ten zákon. To je tam samozřejmě všechno ošetřeno, to jsou výjimky.
Dále určitě co nás zajímá a budeme chtít předřadit, je zákon o referendu. To je opravdu tedy tristní, že přijetí zákona o referendu vypadlo z vládního prohlášení této vlády. Pravda, minulá vláda Andreje Babiše to tam měla, ale pak se na to v podstatě vykašlali a zákon hodili přes palubu. Byl to ten zákon SPD, který je tady opět vložen. Já bych tady chtěl upozornit rádoby demokratické poslance, kteří se tak sami sebe nazývají - mám na mysli ty poslance vládní pětikoalice - že jsme - jestli mám správné informace - poslední ze dvou zemí v Evropě, které nemají zákon o referendu. Je to Česká republika a Kypr.
Takže naopak ti, co se tady brání zákonu o referendu - což je celá tato pětikoalice, protože jste to dokonce odmítli dát i do vašeho vládního prohlášení - tak vy jste protidemokratičtí. Vy jste proti demokracii, proti zavádění demokracie, v České republice. Protože standardem je mít zákon o referendu, standardem je program SPD, standardem je to, co tady demokraticky prosazuje SPD. A je opravdu směšné, když slyším řeči, že SPD je nedemokratické, protože prosazujeme zákon o referendu. No, to snad není vůbec možný, takhle lež na lež, tyhle lži.
To je jako když současný ministr školství pan Baxa opakovaně lhal v televizi - až jsme ho pak na to upozornili, náš poslanec Radek Rozvoral ho pak upozornil v televizním přenosu - schválně lhal a lhal, že SPD bylo součástí vládní koalice v minulém volebním období. On to prostě řekne na rovinu v médiích. Přitom my jsme nikdy nehlasovali pro důvěru vládě, nikdy jsme nehlasovali pro rozpočet. Pouze když jsme hlasovali pro něco, tak to bylo přesně v souladu s naším programem, kde byl programový překryv.
Ale to jsme tady vzájemně hlasovali i s pětikoalicí. Ano, zrušení superhrubé mzdy. My jsme to měli v programu a jsme rádi, že jsme ji zrušili. Tak to jsme prohlasovali hlasy SPD, hnutí ANO a ODS. A dá se říct, že ODS byla součástí vládní koalice? To přece není pravda. Kdybych byl prolhaný jako pan Baxa, tak tady budu říkat, že ODS byla součástí vládní koalice, ale není to pravda. Jako SPD nebyla součástí té vládní koalice. Ale hlasovali jsme striktně podle programu tam, kde ty zákony měly překryv, tak jsme byli pro, protože chceme zlepšení života pro občany České republiky.
No a to, že, jak víte, tak strany vládní pětikoalice hlasovaly proti zvýšení důchodů. Proti zvýšení důchodů od letošního roku. Vždyť to se hlasovalo loni v létě. Pro zvýšení důchodů, ano, hlasovalo SPD jako vždycky. Takže i díky hlasům poslanců SPD se tady pokaždé zvyšovaly důchody. Nejenom díky hlasům ANO, které nemělo tady většinu. Vždycky byly potřeba i hlasy SPD.
To znamená, my se k tomu hlásíme, ale nebyli jsme ve vládní koalici, chceme lepší životy lidí. Ano, strany vládní koalice hlasovaly proti zvýšení důchodů. Na to si přesně pamatujeme přece všichni loni v létě. Vy jste nechtěli zvýšit důchody, ale sami sobě - pak už jsme zjistili, komu chcete zvýšit, to už vidíme teď - sami sobě jste si zvýšili. Na to jste peníze měli, ale na potřebné lidi ne.
Takže to už neříkejte. SPD bylo v opozici, ale my nepolitikaříme, v tom je ten rozdíl. Že vy jako pětikoalice jste v minulém volebním období hlasovali proti jenom z toho důvodu, že to navrhl někdo, koho nemáte rádi. Protože jste nemysleli na občany. Ale my jsme hlasovali vždycky v souladu - my se vždycky podíváme na náš program a nepolitikaříme a chceme, aby byly přijímány zákony i našimi hlasy, které jsou dobré pro občany, ať je navrhne kdokoliv. Ale vy politikaříte. Takže vy zdržujete Českou republiku, vy zdržujete občany, vy zdržujete práci Sněmovny a to, aby lidé se měli lépe. Protože problém je v tom, že vy řeknete - když navrhuje ty zákony SPD, tak ne, ale sami je nenavrhujete. Takže to je samozřejmě ten problém a to je ten princip této věci.
Takže zákon o referendu budeme chtít také zařadit a samozřejmě bychom byli rádi - a tady bych rád jenom upozornil poslance, kteří to neví, protože se jedná o ústavní zákon, tak u toho nejsou lhůty. Takže se nikdo z vládní koalice nemusí bát, že by potom, kdyby to náhodou prošlo prvním čtením, že by byl nějaký tlak. Tlak není žádný, protože u ústavního zákona není lhůta na projednání. Takže to může projít prvním čtením, což se stalo přesně minulé volební období, a pak se to tady ale zaparkovalo na tři roky a nic už se s tím nedělo. Ale alespoň díky snaze a tlaku SPD poprvé v historii českého Parlamentu prošel zákon o referendu alespoň přes první čtení a zahájila se diskuze.
Díky tlaku SPD se poprvé ocitl ve vládním prohlášení, byť pak se na to vláda tedy vykašlala, ale my jsme byli v opozici, my jsme nebyli součástí té vlády. Ale úspěch SPD v těch volbách před čtyřmi roky alespoň přinutil tu minulou vládu k tomu, že to reflektovala tím, že to alespoň dala do vládního prohlášení, ale bohužel nic víc s tím nebylo. Takže my budeme samozřejmě pracovat dál. My chceme, aby tady byla demokracie, my nechceme omezování ústavních práv a svobod, jako to vláda chce udělat s pandemickým zákonem, vy vládní poslanci. My chceme naopak referendum.
A chceme taky - a už se dostávám k dalšímu bodu - budeme chtít zařadit na program schůze také zákon - je to náš zákon - na přímou volbu a odvolatelnost politiků. Konkrétně navrhujeme v první fázi přímou volbu a odvolatelnost starostů a hejtmanů, aby se nemuseli poslanci tady bát. My se nebojíme, ale vy se bojíte. Proto to tam schválně dáváme nejdřív na hejtmany a na starosty - což je už v mnoha zemích Evropy - abychom zvýšili tu přímou odpovědnost politiků vůči občanům a zároveň také, abychom více zapojili občany do věcí veřejných. Protože samozřejmě čím více budou mít občané pocit, že se můžou podílet na správě věcí veřejných, tím mimochodem stoupne i volební účast. Já myslím, že by to bylo dobře, že by to prospělo demokracii v České republice.
Takže to navrhujeme také a schválně u toho zákona na přímou volbu a odvolatelnost politiků záměrně navrhujeme ten prováděcí zákon. To tady byl argument minulé volební období, kde je prováděcí zákon. No jo, ale na tom prováděcím zákonu už bychom se sekli definitivně. Protože tam samozřejmě už by ta shoda asi těžko byla v rámci prvního čtení, že by to bylo prostě v tom balíčku. Takže my navrhujeme jenom tu ústavní změnu s tím, že kdyby to tady jednou prošlo, tak na tom prováděcím zákonu bychom měli pracovat společně, aby to byl nějaký kompromis.
Já nevím, proč se tady prostě všichni politici kromě SPD bojí té odvolatelnosti politiků. Dokonce jsem četl někde směšný argument. Vždyť Okamuru by odvolali jako prvního. No tak to přijměme, přijměme ten zákon a uvidíme. To jsou úplně směšné argumenty. Vždyť vy se bojíte, aby ten zákon tady prošel, aby tady byla přímo volba a odvolatelnost politiků a plácáte tady nesmysly. To je úplně neuvěřitelné. Tak to nejdřív přijměme a pak uvidíme, kdo koho bude odvolávat.
Navíc to odvolání je jenom k přímé volbě, takže by to šlo aplikovat jenom na Senát a na prezidenta. Což já jsem pro to, aby i u prezidentské volby byla zakotvena odvolatelnost. Ale to je úplně nehledě na osobu, kdo je prezidentem, protože u přímé demokracie by prostě měl být ten institut odvolatelnosti. Ale ono je to v podstatě místní referendum, když je to na úrovni senátorů, bych řekl. Takže to není nic komplikovaného a v podstatě by to zase odpovídalo nějakému sesbírání podpisů a vyvolání vlastně nové volby, kde by se pochopitelně mohl zúčastnit i ten, proti komu je ta petice na to odvolání, protože by tam stejně nikdo jiný anebo lepší ani třeba nebyl. Ale to už by rozhodli občané.
Takže ta přímá volba a odvolatelnost politiků je pro nás principiální. Já jsem si tady asi jako jeden z mála z vás přímo volbou prošel, protože jsem byl zvolení senátorem, vyhrál jsem první i druhé kolo nad tehdejším hejtmanem Zlínského kraje, který do té doby, tuším, neprohrál volby. Takže já jsem si už prošel přímou volbou, zvítězil jsem v obou kolech a mně to problém nedělá. Já už jsem v přímé volbě vyhrál. Myslím, že je to příjemný pocit a že je tak správné, když občané mohli přímo rozhodnout o tom, koho chtějí, aby je zastupoval. Takže já s tím zkušenosti mám, ne, že nemám a s tím systémem také problém nemám, protože já jsem se sám už přímé volby účastnil a úspěšně. Takže rozhodně takové ty řečičky, že by někdo měl být odvolán, tak bylo by dobré si nejdříve vyzkoušet tu přímou volbu a potom si myslím, že by se ty názory snad mohly i možná posunout.
Takže tady jsem tak plus minus shrnul - zdaleka ne vše tedy - ale shrnul jsem, co ohledně změny programu schůze by tady SPD postupně dneska přestavilo, protože vy nám tady odmítáte opoziční okénko. 
A hlavně, vy odmítáte tady jakékoliv zákony, které prospějou lidem. Znova říkám, sami jste žádný tady nenavrhli na program a odmítáte zákony jiných, SPD, a přitom občané platí drahé složenky a občané opravdu nemají čas. Mně připadá, že spíš už jenom mnohé naše občany zdržujete, právě tím, dokonce se teďka hádáte vzájemně, pořád čtu v médiích, že se hádají vždycky politici té vaší pětikoalice, takže to taky nepřispívá k ničemu dobrému.
A teďka pojďme tedy k těm mým konkrétním návrhům, k těm bodů programu, které navrhnu já, protože jeden už jsem navrhnul, to se týkalo těch aktuálních problémů, nebo aktuálních, oni jsou dlouhodobý, ale těch problémů v lokalitách s těmi nepřizpůsobivými, což nejsou jenom ty města a obce, o kterých jsem hovořil, ale je to i třeba Přerov v Olomouckém kraji atd. atd.
Tak, teďka tedy já bych přešel teda k druhému bodu, který bych navrhl, protože spoustu těch dalších bodů nechám na našich poslancích našeho poslaneckého klubu SPD. Za prvé si myslím, že bychom měli projednat, resp. za druhé, to už je druhý bod, jako druhý bod, a já vám potom řeknu, paní předsedající, jak se ten bod bude jmenovat, ale měli bychom projednat to, že ministr zdravotnictví Vlastimil Válek vyhrožuje nouzovým stavem jménem vaší vlády, takže já to uvedu, ten bod.
Prostě dneska v současné době se vše rozvolňuje. Ano, to je správně, po tom SPD volá, vracejme se do normálního života, rozvolňujme. Ale ministr zdravotnictví Vlastimil Válek z TOP 09 stále vyhrožuje nouzovým stavem. Navíc minulý týden oznámil, že je na první čtvrtletí objednáno 370 tisíc a na druhé čtvrtletí 450 tisíc očkovacích dávek Novavax, přičemž o očkování již není u veřejnosti dlouhodobě zájem. Očkování se v podstatě zastavilo, když například v sobotu bylo podáno pouhých 2744 vakcín. Takže očkování se zastavilo, zájem občanů o očkování není, všichni asi víte, že SPD prosazovalo vždycky a prosazuje dobrovolné covid očkování, mluvím o očkování na covid, a zatímco se tady podává, občané se nechali naočkovat 2744 vakcín, tak do toho pan ministr Válek, a tento stav opravdu mohl predikovat, ten vývoj, to přece bylo jasné každému, takže ani ta výmluva, že když objednával, nevěděl, no tak to svědčí už o úplné nekompetentnosti a ministr Válek je nekompetentní a podle našeho názoru by měl podat demisi nebo být odvolán z funkce, ale není to odpovědnost jenom pana ministra Válka z TOP 09, je to odpovědnost premiéra Petra Fialy, protože ten může dát návrh na odvolání, takže to nezužujme jenom na TOP 09, to je odpovědnost ODS samozřejmě, které má premiéra. A teďka v podstatě došlo k situaci, že ministr potažmo, ale mluvme o celé vládě, protože o tom všichni ví tam, objednali dohromady 820 tisíc vakcín, 820 tisíc vakcín na první polovinu roku, ale přitom se denně očkuje pouze 2744 lidí. Dobře, byla to sobota, ale já myslím, že je to jasné číslo. Navíc ale, pozor, se ve skladech aktuálně nachází dalších 1,5 mil. dávek vakcín, kterým se blíží expirace a které na nové případné mutace koronaviru nejsou vhodné. No, a podle vyjádření ministra zdravotnictví Vlastimila Válka z TOP 09 Ministerstvo zdravotnictví zvažuje, že tyto vakcíny někomu darují. No, tady bych se u toho krátce zastavil.
Takže ještě jednou, aby bylo jasné, ještě jednou, ne že tady budu opakovat to stejné, jenom abych to trošku rozebral, protože to není jen tak, tady mluvíme o obrovských státních finančních prostředcích, takže všichni tady víme, že klesá zájem o očkování. Ministerstvo, které má tisíc úředníků v uvozovkách, tak by mělo mít ty analýzy toho vývoje, prostě tu predikci toho vývoje, což je úplně jasný, to prostě by měl každý amatér, ale od profesionálů to očekáváme a v situaci, kdy se lidé už neočkují a chápu to, chápu to, tak vláda objednala tři čtvrtě miliónu vakcín. A navíc ve skladě se ještě nachází aktuálně 1,5 mil. dávek. Přes dva milióny vakcín.
No, já si myslím, že opravdu je to na vyvození osobní odpovědnosti, že rozpočet nemá peníze na jednu stranu a to, že vláda, potažmo ministr zdravotnictví, neumí spočítat, neumí ani udělat základní predikci a vyhodí v podstatě peníze z okna s tím, že tady, doslova, protože sám ministr říká, že zvažuje, že ty vakcíny se někomu darují, to znamená do zahraničí, že jo, bych tedy očekával, tak to většinou bývá v těchto případech, tak v podstatě vyhodily se veřejné prostředky z okna, obrovské milióny, jenom proto, že ministerstvo vede nekompetentní člověk, který se nevyzná, není to prostě evidentně manažer. No a hnutí SPD pochopitelně považuje tento způsob uvažování ministra Válka za zcela nelogický a nehospodárný.
Tímto způsobem dochází k plýtvání finančních prostředků a Ministerstvo zdravotnictví, řízené Vlastimilem Válkem z TOP 09 v tomto případě nekoná s péčí řádného hospodáře, jak vyžaduje zákon, a ministr Válek by měl tedy podat demisi nebo být odvolán z funkce. Já bych se vůbec nedivil, kdyby na pana ministra padlo nějaké trestní oznámení v tomto smyslu, protože v podstatě někdo za to musí nést hmotnou odpovědnost. A hnutí SPD tady celou dobu prosazuje a marně přímou hmotnou odpovědnost ministrů, protože přece není možný, že někdo kvůli své neschopnosti a nekompetentnosti vyhodí veřejné peníze z okna a nic se neděje, není za to žádná zodpovědnost. Vždyť v privátní firmě za to hrozí vězení. Já jsem v podstatě celý život jednatelem nadnárodní v japonské cestovní kanceláři a já tohleto udělat byť náznakem i s drobnou částkou, tak si to musím zaplatit sám. To je takzvaná povinnost hospodařit s péčí řádného hospodáře a porušení této povinnosti je trestný čin. To je trestný čin. A ručí se tam osobním majetkem.
A tady prostě politici, SPD to prosazuje, aby měli politici hmotnou odpovědnost, ti v exekutivě, pochopitelně, to je jasné, tak vy se tomu bráníte, ale kdo si to teda zaplatí tohleto, co tady předvedl Vlastimil Válek z TOP 09 a vláda Petra Fialy? Kdo si zaplatí to, že to takhle špatně spočítali a není pravda, že to nemohli vědět, protože ty rozdíly jsou tady tak obrovské. Za den se podá 2744 vakcín a do toho se objednává tři čtvrtě miliónu vakcín a milión a půl je na skladě. To je prostě neomluvitelný. Jo, kdyby ten rozdíl byl třeba, nechci to tady teď říkat, jo, protože nejsem teďka samozřejmě, ale řeknu to čistě laicky, jo, kdyby byl rozdíl to, dobře, místo pěti knedlíků jsem objednal šest, jo, nebo místo deseti jedenáct, ale tady je to neskutečný rozdíl, to je prostě, to je úplně v řádech ten rozdíl. A kdo to zaplatí? Kdo si to zaplatí? No tak jasně, pro vás je normální ve vládě, že si to zaplatí občan. Že si to zaplatí občan, pak nebude sice na invalidy, na důchodce, na pracující rodiny s dětmi, na živnostníky a podobně, třeba na to, aby se mohla rozšířit třeba paušální daň pro živnostníky, vždycky říkáte, že nejsou peníze, ale tam, kde ty peníze leží v podstatě k sebrání na ulici v dobrém slova smyslu, to znamená, aby se řádně hospodařilo s veřejnými zakázkami, tak to prostě nejste schopní vůbec zajistit. A to si myslím, že je opravdu problém.
Takže já opravdu tohleto vůbec nechápu, jak můžete dál držet u funkce ministra, ministra Válka, který takovýmto flagrantním způsobem u něj na ministerstvu tohle funguje. 
Jó, kdyby třeba řekl: zdědil jsem to po minulém ministrovi, upozorňuji na to, jsem proti, budu to rušit. Ne, ne, ne. Takhle to ale přece není. To znamená, tady je to opravdu problém. Takže buď je diletant, nebo to dělá záměrně a je tam nějaká domluva s nějakými farmaceutickými firmami. No, vždyť je to jedno nebo druhé, vždyť to prostě není jinak, že jo. Tak já nevím, tak buď je to záměrně, anebo se v tom nevyzná, nebo nemá přehled. Ale tak jako tak je to špatně. Ale tak jako tak výsledkem by měla být demise a výměna ministra. To je přece úplně - no, tak v privátní firmě už by takového člověka odváděla v podstatě Policie, protože to by bylo jasné porušené péče řádného hospodáře a minimálně by takového člověka začali již vyšetřovat, co za tím je. To je přece úplně jasné.
Takže tohleto je potřeba opravdu tady probrat. To znamená, mimochodem, když ještě dodám, tak dále vláda na jednu stranu slibuje úplné rozvolnění od 1. března, ale na druhou stranu podle vládních opatření by měly zůstat povinné nasazené respirátory v uzavřených prostorách a nadále může být pouze šest osob u jednoho stolu v restauraci, pokud se nejedná o rodinné příslušníky. Konec, no, a to ani, to už tady mám jenom poznámku, zase ty zmatky nad zmatky. Vláda slibovala, tady ta nová, že žádné zmatky nebudou. A jenom když si vzpomenete, že konec povinnosti prokazovat se v restauracích potvrzením o očkování proti covid-19 nebo prodělaným onemocněním měl být původně od 9. února, a nakonec se vláda na poslední chvíli rozhodla, že to bude až od 10. února. Zase tím způsobila škody a zmatky v těch restauracích, které už se chystaly. A to si prostě vláda vůbec neuvědomuje, že si třeba nějaká restaurace už nakoupila zboží navíc, protože očekávala, že přijde víc lidí, a najednou bum. Ale to zboží má datum trvanlivosti, protože jsou to potraviny, a nic. Najednou bum, vláda šmahem to změní o den, zase způsobí škody slušným pracujícím lidem. Nikoho to nezajímá. No a kompenzace pochopitelně nepředstavili. To tady je dlouhodobou kritikou, že nic. A já si myslím, že to určitě zmíní i někdo ještě další, protože o tom se hodně mluví, a podnikatelé a firmy a prostě slušní pracující lidé si na tohleto stěžují, na to, že ta vláda nic prostě nedělá v tomhle. To je Ministerstvo průmyslu.
Takže já bych tady jako první bod, pardon, jako druhý bod dnešní schůze navrhl bod Diskuse o nekompetentním ministrovi zdravotnictví Válkovi, který by měl - takhle, takto to zkrátíme: Diskuse o nekompetentním ministrovi zdravotnictví Válkovi. Takže já bych vás poprosil, takhle bych to formuloval, paní místopředsedkyně, Diskuse o nekompetentním ministrovi zdravotnictví Válkovi. Diskuse o nekompetentním ministrovi zdravotnictví Válkovi. Takže to mám tedy ten druhý bod, který tady navrhujeme.
Mám, potom bych přešel k dalšímu bodu, který bych tady rád navrhl. No a to ještě bych chtěl dodat k tomu předešlému bodu, ale to už jsem tady naznačoval, že vládní pětikoalice vyhrožuje nouzovým stavem, přitom ho sama před volbami odmítala. To je potřeba tady zdůraznit, že sama vládní pětikoalice před volbami, mám to tady v poznámkách, tvrdila, ano, koalice SPOLU, což je ODS, KDU-ČSL, TOP 09 a Pirátů a STAN, před volbami tvrdila, že již žádný nouzový stav v souvislosti s onemocněním covid-19 vyhlašovat nehodlají a budou vše řešit jinak a jejich opatření budou předvídatelná, jasná a srozumitelná. No ale opak je pravdou. Tak vy jste tady tvrdili před volbami, zase jste obelhali voliče, že v souvislosti s onemocněním covid-19 vyhlašovat žádný nouzový stav nehodláte. No a teď tady vláda Petra Fialy tvrdí, že chcete vyhlásit nouzový stav, pakliže nebude přijat pandemický zákon. Já nevím, jestli si nevidíte ani na špičku nosu. Možná kdybyste ho měli dlouhý jako Pinocchio, no tak byste si tam viděli. Ale to by vám možná - to by odpovídalo. Ale prostě vy takhle tady naslibujete a potom uděláte úplný opak.
A ministr Vlastimil Válek za souhlasu premiéra Petra Fialy oznámil, že pokud nebude pandemický zákon schválen, bude po vládě vyžadovat vyhlášení nouzového stavu od 1. března. Takže nepotřebný pandemický zákon, protože nic vám tady nebrání, abyste předložili novelu zákona o ochraně veřejného zdraví a krizového zákona, tady není potřeba překlápět nouzový stav do běžného zákona, abyste pod rouškou nového zákona, ve skutečnosti je to přejmenovaný nouzový stav, tak abyste omezovali další práva a svobody občanů, které jsou přitom garantovány Ústavou. To prostě je nepřijatelné a už jsem tady o tom hovořil a ještě o tom hovořit budeme, až budeme projednávat dneska nebo na této schůzi tu vratku ze Senátu. Takže tohleto je úplně také nepřijatelné a je to další důvod pro to, že chceme zařadit ten bod, diskusi nad tím, že ministr Vlastimil Válek je nekompetentní. Ale tady samozřejmě z toho vyplývá, z toho tvrzení před volbami, že je nekompetentní, nebo že je obelhala celá ta pětikoalice, pochopitelně, abychom zase to neříkali jenom o ministru Vlastimilu Válkovi. Ale tady samozřejmě to tvrdili všichni a teď to tady porušujete celá vaše vládní pětikoalice.
No, samozřejmě my máme problémy s tím, co se týče té nekompetentnosti, je to také kolem toho dění ohledně toho pandemického zákona, protože jako my jsme tady poukazovali na to přece, že ten pandemický zákon jste protiústavně protlačili ve stavu legislativní nouze a že tam například omezujete právo na podnikání, což je v Ústavě a Ústavou garantované právo. No a ve finále potvrdili ten názor SPD vaši vlastní senátoři v Senátu, kteří vám ho zamítli. Takže jako ta nekompetentnost je tady jasně potvrzena, protože váš ministr Vlastimil Válek z TOP 09 navrhuje zákon, který odmítli už i sami vládní senátoři, kteří tam hovořili o tom, že je ten zákon protiprávní. Dokonce o tom hovořili i koaliční senátoři, nebo to já tady říkám, že o tom hovořili koaliční senátoři, proto to také neprošlo hlasy koaličních senátorů. Takže jakoby to, že se tady zdržujeme ve Sněmovně legislativními zmetky, které tady předkládá vláda na úkor práce pro občany, no tak to je plně odpovědnost vaší vlády samozřejmě, že vy tím, že předkládáte legislativní protiprávní zmetky, tak nás tady právě zdržujete ve Sněmovně a zdržujete občany. To je problém.
Takže to, že navrhuji tady ten bod projednání nekompetentnosti pana ministra Vlastimila Válka - vidíte, že těch důvodů pro to, abychom to tady zařadili a projednali je samozřejmě celá řada a jak tak zaznamenávám reakce občanů, tak mám takový dojem, že bych si troufl tvrdit, že i většina občanů nesouhlasí s tím, aby byl ve funkci pan ministr zdravotnictví Vlastimil Válek. Takže teď tady máme v podstatě díky tomuhletomu, díky této nekompetentnosti tady máme legislativní zmetek, který omezuje základní svobody občanů a já si myslím, že je potřeba naopak tento zákon zrušit nebo stáhnout. (Ministr Válek usedl do vládní lavice.) Zrovna tady přišel pan ministr zdravotnictví Vlastimil Válek, takže my bychom opravdu, pane ministře, uvítali, kdybyste ten pandemický zákon stáhli a tím bychom to ukončili, celou tu ostudnou anabázi, kdy už vás, vás jako vládní koalici nepodpořili ani vaši vládní senátoři. Takže to by bylo ideální, ale mám takový dojem, že to bude přesně naopak, protože současná vláda Petra Fialy chce i nadále stále utahovat šrouby prosazováním tohoto zákona, přestože se ruší karanténa, čísla nakažených dlouhodobě klesají a nemocnice nejsou přetíženy covidovými pacienty.
Jsme přesvědčeni - my v SPD, že je potřeba epidemii řešit podle zákona na ochranu veřejného zdraví a krizového zákona. No a samozřejmě je potřeba zrušit pandemický zákon a zrušit všechna plošná opatření proti covidu a vrátit se do normálního života. Já myslím, že už to stačilo. A znovu zdůrazňuji vládě - my jsme v opozici, bohužel, ale proto zdůrazňuji vládě, aby přestala být opojená tou mocí a tou chutí ovládat ústavní práva a svobody občanů a už toho nechala. Zrušte ten pandemický zákon, stáhněte ho. Přirozeně, 28. února skončí platnost toho dosavadního. Tady bychom jenom zdůraznil, že poslanecký klub SPD byl jediným poslaneckým klubem, který tady před rokem hlasoval proti i tomu stávajícímu pandemickému zákonu. Čas nám dal za pravdu, protože na základě těch opatření, které se vyhlašovaly na základě pandemického zákona, je tady více než třicet rozsudků soudu, která ta opatření ruší jako protiprávní. A zase - nic se neděje. Nic se neděje. Tohle se stát občanovi, tak bude neskutečným způsobem perzekuován ze strany státu, ale politici, když porušují zákony, tak se tady prostě neděje vůbec nic. To je prostě šílený stav.
Teď bych tedy přešel k dalšímu bodu, který bych chtěl navrhnout. A je to situace kolem zdražování. Já bych navrhl bod s názvem - teď bych, paní místopředsedkyně, řekl ten bod, abyste nemusela být celou dobu ve střehu. Bod bych nazval: Vláda odmítá řešit zdražování. Pardon, já bych to upřesnil: Fialova vláda odmítá řešit zdražování. Fialova vláda odmítá řešit zdražování. To bude návrh dalšího bodu. A teď bych to zdůvodnil. A prosím, teď bych chtěl, aby to bylo v tom pořadí od bodu číslo 1 postupně, jak o tom tady hovořím.
Takže jak víme, na tento týden byla svolána mimořádná schůze Sněmovny, aby se projednala pomoc lidem zasaženým rostoucími cenami energií, a podpora podnikatelským subjektům v souvislosti s výskytem koronaviru. Za SPD musím říci, že SPD požaduje a dlouhodobě vás k tomu vyzýváme a už máme čtyři měsíce po volbách, aby vláda Petra Fialy zlevnila lidem elektřinu, energie, pohonné hmoty a potraviny po vzoru Polska a Maďarska. My vás prostě žádáme. Žádáme vládu Petra Fialy, je to koalice ODS, STAN, Pirátů, KDU-ČSL a TOP-09, abyste přestali pracovat jenom sami pro sebe, protože sami sobě už jste si přidali peníze i trafiky, to všichni ví, tady občané, a ještě se o tom bude mluvit i v rámci rozpočtu. Tak vás chci požádat opravdu důrazně, žádám vás důrazně a opakovaně, abyste začali konečně pracovat pro lidi, něco dělat pro občany České republiky. Protože zatímco polská vláda a maďarská vláda dělá konkrétní kroky a ze všech sil pracují pro své občany, tak vláda Petra Fialy, pětikoalice, nedělá vůbec nic pro to, aby občanům pomohla vyřešit to zdražování. Doslova nic. Nic. Protože ta jedna věc, co jste tady udělali a co premiér tady papouškuje pořád dokola v televizi, to je k smíchu úplně - to jsou ty doplatky na bydlení. To snad nemyslí vážně. Ale u toho se ještě zastavím samozřejmě, protože je neskutečný, že je tady takhle slabá vláda s takhle slabým premiérem, který si snad představuje za řešení zdražování to, že přidá doplatky na bydlení úzkému okruhu lidí. K tomu se ale ještě dostanu.
Takže Fialova vláda, koalice SPOLU, což je ODS, KDU-ČSL, TOP-09, Pirátů a STAN, se k řešení zdražování staví dlouhodobě zády. Nepředstavili jste žádný plán opatření do slova a do písmene. Nepředstavili jste žádný plán opatření proti inflaci, rostoucím cenám energií a potravin. A teď si to postavme do toho přímého srovnání s tím, jak postupují vlastenecké vlády. SPD je taky vlastenecká strana. Vlastenecké vlády. (Ozývá se kdosi zprava mimo mikrofon.) Já bych možná jen poprosil, protože pan Michálek z Pirátů neumí jednací řád a vykřikuje tady na mě z lavice, protože je na nervy, protože jim klesají preference, mají už teď 5,3, jsem viděl, tak je zoufalej. (Šum i smích, ozývá se potlesk kohosi z SPD.) Tak já bych vás chtěl jenom poprosit, paní místopředsedkyně, v souladu s jednacím řádem, poslanec má mluvit na mikrofon, jestli se nemýlím.
Vážené dámy a pánové, navrhuji jako nový mimořádný bod v programu této schůze bod s názvem Zdražování, inflace a hrozba ekonomické krize v České republice. Proticovidové restrikce jak u nás, tak ve světě uspíšily a zvýšily ekonomické hrozby. Zástupci České národní banky spolu s dalšími odborníky odhadují růst inflace v lednu na 7 %. Je před námi krize v zemědělství, rostou ceny pohonných hmot, hnojiv a dalších produktů, což se odrazí v cenách a následně odbytu.
Už dnes hlásí chovatelé prasat, že třetina z nich příští rok zkrachuje. Inflace samozřejmě bude drtit ty nejchudší, kteří žijí z paušálních příjmů, tedy důchodce, dále nízkopříjmové rodiny s dětmi a tak dále. Už dnes roste počet lidí, kteří kvůli zdražování nejsou schopni splácet své závazky, a nejde o nějaké gamblery nebo alkoholiky, ale jde o lidi, kteří pracují, ale pracují bohužel za mzdy, které už před inflací sotva stačily na důstojný život. Když už jsme u toho života, cena bydlení, která už tak je neúměrně vysoká oproti okolnímu světu, dramaticky letos vzrostla. Rostou také ceny potravin, o energiích nemluvě. Tady nás čeká šílený plán Evropské unie zvaný Zelený úděl, takzvaný Green Deal, schválený vloni i vládou Andreje Babiše v Bruselu, a ekonomické peklo, které přinese jeho aplikace.
Ano, je to tak. Babišova vláda nejprve podporuje plán Evropské unie Zelený úděl, takzvaný Green Deal, i systém obchodování s povolenkami a bez jakýchkoliv regulačních nástrojů drakonicky nechá zdražit energie pro naše občany, domácnosti a firmy. A teprve, až když se rozhoupali Poláci, dělá premiér Babiš ústní proklamace, které stejně nic neřeší, a snaží se svolat na poslední chvíli před Vánoci na zítra mimořádnou schůzi Sněmovny na snížení cen DPH energií. SPD samozřejmě podpoří jakékoliv návrhy, které zlevní lidem energii, ale ty návrhy, co předkládá vláda, nejsou systémovým zásadním řešením. Navíc například nulovou sazbu energií podle nových pravidel EU zavést nelze.
Hnutí SPD na tuto situaci jako jediná strana dlouhodobě upozorňuje. Říkáme už delší dobu, že je potřeba vystoupit ze systému obchodování s emisními povolenkami. Evropská unie ničí peněženky našich občanů a našich firem a uvrhuje lidi do energetické chudoby. Nastupující garnitura nové vládní pětikoalice také nemá žádné řešení, co se týče vyřešení zdražování. V koaliční smlouvě se zavázala, respektive v tom avizovaném programovém prohlášení, které proniklo na povrch, chtějí podporovat Green Deal a noví ministři na přímou otázku mlčí. Dokonce kandidátka na ministryni životního prostředí, Anna Hubáčková za KDU-ČSL, via facti nadále dokonce otevřeně podporuje zdražování energií. To jsme četli, to její vyjádření. To je pro SPD nepřijatelné.
Cena emisních povolenek se vyšplhala minulý týden na více než 90 euro za tunu, přičemž před rokem stála 34 euro, tedy zhruba třetinu. Přitom v roce 2014 stála emisní povolenka pouhých 6 euro. Polská vláda chystá v této věci předložit návrh na okamžité pozastavení systému Evropské unie pro obchodování s emisemi. Pokud tak Evropská unie neučiní, požádá Polsko o vystoupení ze systému. 
Systém obchodování EU s emisními povolenkami zásadně zdražuje ceny energií všem našim občanům. Znovu opakuji, že SPD už delší dobu prosazuje, aby Česká republika vystoupila ze systému obchodování s emisními povolenkami, abychom bránili zdražování energií pro naše občany. V každém případě se ale k šíleným návrhům z Bruselu odsouhlaseným vládou Andreje Babiše za souhlasu nově vznikající vládní pětikoalice musíme postavit a musíme se rozhodnout, co s tím.
Jen na okraj zmíním poslední zprávu Nejvyššího kontrolního úřadu - NKÚ, která konstatuje, že zásoby ropy a ropných produktů v držení Správy státních hmotných rezerv byly od dubna 2017 do letošního června pod požadovanou hranicí 90 dnů, takzvaného průměrného denního čistého dovozu, přičemž za její nedodržení mohou hrozit sankce ze strany Evropské unie. Mimochodem, potravin máme v rezervách na 1,3 dne.
Zmiňuji to proto, že v případě nějakého vyhrocení krize, v případě mimořádné události - a je jedno, zda přírodní, nebo třeba blackoutu - není vůbec stát připraven. Naše soběstačnost je zcela vážně a zásadně v mnohých ohledech nedostatečná. Šéf Správy státních hmotných rezerv celkem správně konstatuje, že tohle je problém ryze politický, protože záleží jen a jen na vládních politicích, jaké zásoby a čeho budeme mít. Abych to definoval správně, na politicích je určit, na kolik budeme na případné hrozby připraveni. I proto tohle téma patří právě na půdu Sněmovny, jelikož hrozby, které jsou před námi, jsou nejen reálné - část z nich nás zasáhne - a je jen otázkou na nás, jak budeme připraveni, jak jim budeme čelit a zda jim budeme čelit až poté, co krize přijde, nebo se na ně připravíme předem.
Z výše uvedených důvodů tedy navrhuji jménem SPD mimořádný bod programu této schůze s názvem Zdražování, inflace a hrozba ekonomické krize v České republice, protože zdražování je pro mnoho občanů už zcela neúnosné a už nemají peníze na to, platit ty předražené složenky. Proto bych to tady rád projednal, abychom se za občany postavili - a SPD stojí za občany, za těmi slušnými občany - rád bych zařadil tento bod jako a) první bod schůze Poslanecké sněmovny. Pakliže by to neprošlo, protože chápu, že první čtyři body jsou změny v orgánech Sněmovny, tak bych to navrhl jako pátý bod schůze po těchto bodech.
Děkuji za pozornost a prosím vás o podporu tohoto závažného bodu, protože jestli chcete řešit zdražování, jestli i vy ostatní - nejenom SPD - chcete řešit zdražování, které se týká českých občanů, a chcete jim pomoci, tak vás prosím, abyste hlasovali pro tento náš návrh bodu, protože jinak to tady nemůžeme projednat. Nás z SPD je jenom dvacet, jsme tady v menšině, my to řešit chceme. Teď bude záležet na vás, zdali i vy se chcete postavit za občany a tuto věc řešit, protože pravdou je, že z těch proklamací nové vládní pětikoalice - koukali jsme na to, co prosáklo z připravovaného vládního prohlášení a žádné řešení zdražování tam není. Tak nevím, jestli nová vládní pětikoalice nemá řešení, nebo se ho bojí říct - to je tak jedno, nebo druhé - protože už rok říkáte, že jste připraveni vládnout, takže bych čekal, že to tam hned bude a že to tady budeme moci diskutovat. Ale evidentně to tak není.
Pan premiér Petr Fiala se směje. My se známe, čtyři roky jsme seděli tady vedle sebe. Ale prostě si myslím, že to k smíchu vůbec není, protože občané jsou opravdu zoufalí z předražených cen, a my budeme žádat po nové vládě hned, jak tady získáte si důvěru od vašich vlastních poslanců, aby tyto věci okamžitě byly vyřešeny. Už jsme zaslechli nějaký alibismus, kdy pan premiér Petr Fiala říkal, že to bude těžké a že to nebude možné vyřešit hned. No, ale žádná řešení nenavrhl, přestože po roce si tady říkáte, jak jste připraveni vládnout.
Právě proto my chceme navrhnout ten bod, abychom se dozvěděli ta řešení, protože vláda Andreje Babiše v demisi už na řešení rezignovala, přestože to mohla ještě zastavit v minulém volebním období, kdy mohla odmítnout Zelený úděl EU - Green Deal, ovšem servilně kývla. Teď samozřejmě je to na nové pětikoalici a ta žádná řešení nenabízí, ale občanům každý měsíc chodí složenky. Zase uplyne měsíc, o důvěru si máte žádat až druhý týden v lednu. Od té doby zase budete říkat, jak to nejde. To už jsme od pana premiéra Fialy slyšeli, že to prý nejde tak rychle, ale neřekl, co jde rychle a jaká jsou ta řešení, takže to jsem vás chtěl požádat. Občané na to čekají, protože občané každým dnem čekají na to, že vláda zastaví zdražování a že se to vyřeší.
Potom bych navrhl druhý bod. Žádám vás, vážené dámy a pánové, abychom zařadili jako mimořádný bod programu této schůze diskuzi na téma - nazvali jsme to Nouzová opatření a jejich vliv na ochranu zdraví občanů České republiky. Navrhuji, abychom jako Sněmovna vládu v demisi vyzvali ke zrušení nouzového stavu, protože za a) lze opatření realizovat podle zákona o ochraně veřejného zdraví a podle krizového zákona. Mimochodem, kvůli tomu nouzového stavu se také zavřely vánoční trhy. Jenom připomenu, že před čtrnácti dny jsme tady navrhovali zrušení nouzového stavu, protože jak jsem řekl, lze to realizovat podle jiných současně platných zákonů, nějaká opatření. No, ale vy jste tady všichni ostatní, dokonce včetně vládní pětikoalice, podpořili zavření vánočních trhů, když to řeknu zjednodušeně, protože poslanci vládní pětikoalice se zdrželi u toho hlasování, takže podpořili nouzový stav. Zdržet se znamená podpořit nouzový stav - nebyli proti. Tím pádem i kvůli vám se zavřely vánoční trhy a podpořili jste vládu Andreje Babiše v zavření vánočních trhů, takže SPD se tady ocitlo osamoceně. Je nás tady 20 proti 180, ale trváme na tom, že zavření vánočních trhů je chyba, a ukazujeme to ihned činy.
Za b) ještě druhý důvod, proč navrhujeme tenhle bod, je, že podle všech dostupných čísel bez ohledu na to, jak jsou pravdivá ve vztahu ke spojení s covidem, růst úmrtí kopíruje vládní restrikce a nouzové stavy, což má smutnou logiku, protože desetitisíce, možná statisíce lidí ohrožených závažnými chorobami nesouvisejícími s covidem se prostě nedovolají pomoci. Za letošní tři čtvrtletí zemřelo v Česku téměř 103 000 lidí, o pětinu více než loni. Rekordní bylo hlavně první čtvrtletí. Od ledna do konce března zemřelo v Česku téměř 47 000 lidí. Podle údajů Ministerstva zdravotnictví zemřelo s koronavirem 15 105 lidí. Jak ovšem víme z oficiálního vyjádření Ústavu zdravotních informací a statistiky České republiky, ve statistice s covidem jsou prostě všichni zemřelí, ať už zemřeli na cokoli, pokud v danou chvíli byli na seznamu osob infikovaných virem SARS-CoV-2. V praxi, jak víme, to znamená, že tam jsou nejen lidé, které zabil pád ze střechy, ale také, jak víme z několika málo uniklých pitevních zpráv, lidé, kteří v okamžiku smrti v sobě ani vir neměli.
Nechci tady diskutovat o tom, zda covid zabíjí, nebo ne. Je zcela nesporné, že situace způsobená virem SARS-CoV-2 skutečně zabíjí, a zabíjí opravdu masivně a zabíjí infikované i neinfikované. Do dnešního dne nikdo v této zemi neměl odvahu analyzovat příčiny, co a kdo skutečně zabíjí. Je už předem jasné, že těch příčin je více. Jsou to podfinancované nemocnice, dlouhodobý tlak na snižování lůžek, nedostatek zdravotníků díky nízkým mzdám. Jsou to opatření vlády, díky kterým se lidem opravdu cíleně snižovala imunita, ať už stresem z covidové hysterie, nebo omezováním pohybu zákazem sportu, tance, zpěvu nebo i radosti u piva v hospodě.
Mimochodem pozoruhodné je, že se tady hovoří o zahlcení nemocnic, což je bezesporu velký problém - a velké poděkování zdravotníkům - ale už nikdo z vlády neřekne, že v přepočtu na 100 000 obyvatel má Česká republika přibližně 10 intenzivních lůžek a Německo téměř 30. To znamená, my máme cca třikrát méně intenzivních lůžek v přepočtu na 100 000 obyvatel než Německo, takže logicky dochází k zahlcení rychleji než v ostatních zemích. Samozřejmě to jde na vrub dosavadních vlád, které snižovaly počet intenzivních lůžek, a byla to především vláda ODS, to si musíme říci, a teď tady máme ODS zpátky. Takže tady je potřeba si to pojmenovat.
Zavírání škol nebo dnešní systém karantén vede samozřejmě k dalšímu snižování počtu lidí ve zdravotnictví, kteří mohou poskytovat péči, a samozřejmě k dalšímu omezování prevence a léčby skutečně vražedných chorob. Nezapomínám samozřejmě ani na to, že vláda zcela rezignovala na primární léčbu covidu, jak bylo u každé chřipky zvykem, prostřednictvím praktického lékaře. Tím se opět zvýšila zátěž nemocnic. 
Ještě ke školám. Hnutí SPD odmítá plošné uzavírání škol i povinné nošení roušek během výuky. Proč to říkám? Protože už zase se tady začíná ta diskuse. Čísla pozitivně testovaných a nemocných v souvislosti s onemocněním covid-19 v posledních dnech trvale klesají. Přitom ale zaznívají zejména ze strany hejtmanů požadavky na plošné uzavírání škol v podobě prodloužení vánočních prázdnin. Hnutí SPD tyto návrhy odmítá. Česká republika jako první uzavřela školy již v loňském roce, zatímco v zahraničí se školy zavíraly až jako poslední možnost. Výsledkem je ztráta celého školního roku a je prakticky nemožné tento výpadek eliminovat. Úroveň plnohodnotného vzdělání nebylo možné v uvedené době vládních restrikcí nahradit distančním studiem, které navíc mělo obrovské nároky na žáky a studenty, vyučující a rodiče. Místo plošných uzávěr škol ve chvíli, kdy se situace zásadně liší nejen v jednotlivých regionech, ale i v samotných školách, navrhujeme posílení pravomocí jednotlivých ředitelů škol, kteří znají situaci v místě nejlépe. Pro SPD je také zcela nepřijatelné navrhované opětovné nošení roušek dětmi během výuky. Je potřeba provádět pravidelné neinvazivní testování dětí a vyučujících a následně v případě pozitivního výsledku provádět důsledné trasování.
Vážené dámy a pánové, je třeba skutečně otevřít oči a co nejpřesněji analyzovat stav, analyzovat, kdo a proč umírá, proč jsou nemocnice přetížené a jak k tomu přispívají jednotlivá opatření vlády včetně nouzového stavu. Cílem musí být zajištění bezpečí našich občanů, občanů naší země. Čísla jsou neúprosná. Ani očkování, ani nouzové stavy, ani vládní zákazy zpěvu, tance nebo plavání v bazénu, ani diskriminace neočkovaných prostě nevedou ke snižování nadúmrtí. Říká se, že jen hlupák se spálí o plotnu dvakrát. No, my se tady upalujeme už druhý rok, a namísto abychom se poučili, tak vláda znova a znova dělá stejné chyby.
Vážené dámy a pánové, rád bych se také vyjádřil k tomu, že hnutí SPD připravuje ústavní stížnost proti vládní vyhlášce o povinném covid očkování osob ve věku 60+ a vybraných profesních skupin, tedy policistů, hasičů, vojáků, mediků a dalších, kterou vydala vláda Andreje Babiše. Tato vyhláška na povinné covid očkování má vejít v platnost od března 2022. Hnutí SPD odmítá, aby covid očkování bylo povinné, a to ještě pod hrozbou pokut a sankcí ve výši 10 000 korun, pokud někdo z uvedených skupin zaměstnanců očkování odmítne. Proočkování lidí nad 60 let - s touto vyhláškou nesouhlasí ani Česká vakcinologická společnost. Vrcholem absurdity je potom povinné očkování dobrovolných hasičů. Minimálně 20 % našich občanů se odmítá očkovat proti onemocnění covid-19 stále ještě experimentální vakcínou, která je stále ve stadiu klinických studií, a to je potřeba respektovat. Hnutí SPD požaduje uvedenou vyhlášku zrušit, protože ji považujeme za diskriminační. Hnutí SPD podnikne veškeré právní kroky k tomu, aby tato vyhláška byla zrušena. Politické hnutí SPD má za to, že tato vyhláška není v souladu se zákonem o ochraně veřejného zdraví. K tomu se ještě vrátím později.
Navíc máme za to, že touto vyhláškou je porušeno jedno ze základních lidských práv, která jsou zaručena Listinou základních práv a svobod, a to právo na nedotknutelnost osoby. Zrušení této vyhlášky na povinné covid očkování je v kompetenci Ústavního soudu České republiky, a proto potřebujeme k podání ústavní stížnosti podpisy 25 poslanců nebo 10 senátorů. Jelikož SPD disponuje pouze 20 poslanci, tak se tímto obracím tady přímo v jednacím sále na vás, na ostatní poslance všech ostatních stran, abyste nám pomohli a jestli by se pět z vás připojilo z jakékoliv strany k našemu podání ústavní stížnosti, protože - znovu zdůrazňuji, nás je jenom dvacet v SPD, takže potřebujeme podpisy ještě pěti poslanců. Takže jsem vás chtěl vyzvat, všechny poslance jiných stran - takže je tady hnutí ANO, KDU-ČSL, TOP 09, STAN, Piráti, ti jsou tedy jenom čtyři, takže ti by nám nestačili, a dále je tady ještě ODS - takže jestli by pět z vás, jestli tedy nesouhlasíte s povinným covid očkováním, tak teď můžete ukázat, prosím, jestli tedy jsou to jenom slova, když to někdy někdo někde říká, a říkáte to i vy, ta nastupující vládní - respektive někteří z vás to říkají - tak teď potřebujeme těch pět podpisů poslanců a chtěl bych vás požádat, abyste ukázali činy, nikoliv jenom slova, abychom tu ústavní stížnost mohli podat, takže my bychom potřebovali dosáhnout toho potřebného množství podpisů 25. Dále samozřejmě SPD poskytne také součinnost osobám dotčeným touto vyhláškou, aby se mohly obrátit na Ústavní soud prostřednictvím osoby oprávněné podat tuto ústavní stížnost. Dále může tuto ústavní stížnost podle zákona podat také ombudsman, takže se tento týden obracíme dopisem za SPD také na ombudsmana Stanislava Křečka, zdali by tuto ústavní stížnost podal. Takže SPD využívá veškerých možností, které máme, k tomu, abychom zabránili platnosti té vyhlášky o povinném covid očkování pro řadu našich občanů, jak tady rozhodla vláda Andreje Babiše, a je potřeba samozřejmě to podat.
Důvodů pro podání k Ústavnímu soudu máme několik. Aby bylo povinné očkování proti covidu legální a legitimní, muselo by být splněno několik podmínek. Za prvé, podle dřívějšího názoru Ústavního soudu zásah do tělesné integrity musí být proveden jen zákonem, nikoliv ministerskou vyhláškou, neboť podle čl. 7 odst. 1 Listiny základních práv a svobod nedotknutelnost osoby a jejího soukromí je zaručena. Omezena může být jen v případech stanovených zákonem.
Za druhé, toto omezení ústavního práva v případě očkování proti covidu by muselo splňovat takzvaný test proporcionality, to znamená zásah do tělesné integrity občanů musí být skutečně vyvážen konkrétním efektem. Očkování proti nemoci covid-19 by muselo skutečně zamezit vzniku a šíření tohoto onemocnění, což ovšem současné vakcíny na rozdíl od jiných typů povinného očkování nedokážou. Covid jako chřipka velmi rychle mutuje, takže vždy bude napřed před vakcínami.
Za třetí, další podmínkou je, že nemoc, proti které se povinně očkuje, je vážně život ohrožující infekční nemocí. Jakkoliv je covid nebezpečný, nelze jeho smrtnost nebo následky srovnávat s infekcemi, na které se dnes vztahuje povinné očkování. O smrtelnosti covidu nemáme žádná data. Onemocnění virem SARS-CoV-2 v oficiálních statistikách Ústavu zdravotnických informací a statistik jako příčina smrti neexistuje. Ministerstvo zdravotnictví také na svém webu uvádí, že příčina smrti covid-19 neexistuje. Odhaduje se, že ve vyspělých zemích může umírat v souvislosti s covidem až 1 % infikovaných. To je nesrovnatelné se smrtností jiných onemocnění, na která se vztahuje povinné očkování. Například v případě tetanu se úmrtnost pohybuje v rozmezí 10 až 50 %, u nejvážnějších forem téměř 100 %. U záškrtu se v současnosti pohybuje mezi 5 až 10 %, u dětí mladších pěti let věku a u osob nad 40 let dosahuje až 20 %. Smrtnost TBC je 16 %.
Takže to jsou všechno ty důvody, proč chceme podat ústavní stížnosti proti vládní vyhlášce o povinném očkování.
Dámy a pánové, z výše uvedených důvodů vás žádám, abychom tedy zařadili jako mimořádný bod programu této schůze Sněmovny diskusi na téma nouzová opatření a jejich vliv na ochranu zdraví občanů České republiky. Takže za prvé bych navrhoval zařadit to jako druhý bod programu této schůze, po tom mém návrhu, abychom jako první bod řešili zdražování, inflaci a hrozbu ekonomické krize, protože to občany také velmi pálí, a pakliže by to neprošlo jako druhý bod, tak navrhuji, abychom to zařadili jako šestý bod právě po bodech 1 až 4, kdy se volí orgány Sněmovny, a jako 5 jsem navrhoval, abychom řešili zdražování a inflaci. Takže vás prosím o podporu a doufám, že nás v tom ostatní strany podpoří, protože to pálí opravdu obrovské množství občanů. 
Takže vedení Evropské unie navrhuje, diskutuje, že by chtěli zakázat používat slovo Vánoce. Eurokomisařka pro rovnost, Malťanka Helena Dalliová, totiž představila nový interní dokument Evropské komise ohledně tzv. inkluzivní komunikace. Tento materiál určuje, která slova a výrazy se nesmí používat. Je tak např. navrženo zakázat používat slova jako Vánoce, vánoční svátky a oslovení dámy a pánové, protože se zřejmě někdo v Evropské unii necítí být dámou ani pánem, tak aby se neurazil. Tento dokument má být součástí plánu prosazovaného předsedkyní Evropské komise Ursulou von der Leyenovou na zavedení tzv. Evropské unie rovnosti a má se ještě dopracovat. Proti tomu dokumentu, jak víme, tak se ohradil veřejně i papež. Jsou v tomto dokumentu uvedeny pokyny Evropské komise pro tzv. inkluzivní komunikaci, které mají být plněny zaměstnanci Komise v externí a interní komunikaci. Tento návrh považuje SPD za naprosté šílenství. V EU vládne parta ideologických šílenců, kteří příště klidně navrhnou nepoužívat třeba slovo velikonoce, abychom tady neurazili např. islámské migranty. Občany nevolení eurokomisaři zavádějí pravidla, která ruší tisícileté konvence, výrazy a slova, která jsou a byla používána po staletí našimi předky. Jsme přesvědčeni, že tyto a podobné scestné ideologie, od genderismu a multikulturalismu po nadřazování evropského práva nad státní a upozaděním všeho národního, které EU propaguje, znamenají destrukci suverenity a identity národních národů a evropské civilizace. Chceme suverenitu České republiky bez diktátu Evropské unie.
Hnutí SPD prosazuje dlouhodobě zákon o referendu včetně referenda o vystoupení z Evropské unie, aby sami občané demokraticky rozhodli o své budoucnosti ve své zemi. Většina ve Sněmovně, tedy koalice SPOLU, což je KDU-ČSL a TOP 09, a Piráti a Stan včetně hnutí ANO nám ale zákon o referendu odmítá zařadit na program jednání Sněmovny. Přitom v drtivé většině zemí Evropské unie zákon o referendu existuje. Takže to, co prosazuje SPD, je standardní demokracie. Naopak tady většina té demokracii brání.
V případě, že námi navrhovaný bod bude schválen, tak navrhuji jménem poslaneckého klubu SPD, abychom hlasovali o tomto usnesení. Já ho přečtu. Návrh usnesení SPD, které bychom byli rádi, aby ho Sněmovna přijala. K tomu ale potřebujeme vaše hlasy, je nás jenom dvacet poslanců z dvou set. Takže my navrhujeme usnesení:
"Vánoce jsou jedním ze dvou nejvýznamnějších křesťanských svátků, které však v Evropě mimo praktikující věřící slaví také lidé, kteří se nehlásí k žádné z církví. Z tohoto důvodu se Vánoce bezesporu dají označit za jeden ze základních zdrojů identity všech evropských národů a pokus členky Evropské komise Heleny Dalliové o zrušení Vánoc či o takovou jejich redefinici, která by se zrušení de facto rovnala, pak nelze chápat jinak než jako otevřený útok na jeden z nejstarších a nejvýznamnějších pilířů identity celé západní civilizace. V této souvislosti je rovněž nutné konstatovat, že k takovému pokusu se neodhodlal dokonce ani žádný z politických režimů, které jsme si - a to zcela po právu - zvykli považovat za vrcholně odpudivé, tedy režim bolševický a fašistický.
Z uvedených důvodů není možné eurokomisařku Helenu Dalliovou vnímat jinak než jako za zcela nezpůsobilou nadále zastupovat zájmy evropských národů a evropských zemí sdružených v Evropské unii. Poslanecká sněmovna Parlamentu České republiky proto ukládá vládě České republiky, aby neprodleně vyzvala vládu Maltské republiky k přijetí takových opatření, která povedou k co nejrychlejšímu odvolání eurokomisařky Heleny Dalliové z Evropské komise. Poslanecká sněmovna Parlamentu České republiky dále ukládá vládě České republiky, aby o svých krocích v této věci písemně informovala předsedy všech poslaneckých klubů. Sdílení společných rituálů je jedním ze základních zdrojů identity každé entity. V tomto ohledu jsou Vánoce zcela výjimečné, protože jiný rituál, který by tak masově sdíleli příslušníci všech evropských národů, zřejmě nenajdeme." Konec návrhu usnesení z pera SPD, o kterém bychom tady rádi hlasovali, pakliže projde náš bod, abychom zařadili ten mimořádný bod, o kterém hovořím. Ale k tomu znova potřebujeme hlasy vás, poslanců ostatních stran, protože nás je jenom dvacet z dvou set.
aTo znamená požádal bych vás, kdo také má problém s tím, že Evropská komise diskutuje o tom, že by chtěla zakázat používat slova jako Vánoce, vánoční svátky, tak prosím vás o podporu. Kdo nás nepodpoří, tak s tím samozřejmě souhlasí, protože kde jinde to diskutovat než tady v Poslanecké sněmovně. Takže opět je potřeba, abychom ukázali činy, nikoli jenom slova, protože ústními proklamacemi se samozřejmě nic nevyřeší a vidíme, co už eurokomisařka, která je ve vedení Evropské komise, navrhuje. Právě to je (nesrozumitelné) jenom ústní proklamace, ale když to usnesení dáme písemně, tak se tím vláda bude muset zabývat a samozřejmě pak je tu ta platforma pro to, aby ty výtky sdělili, protože zatím jsem žádné skutečné postupy nebo skutečná nějaká písemná vyjádření nebo nějaká oficiální stanoviska za vládu, ať za tu dosavadní nebo budoucí, vůbec vůči Evropské komisi nezaznamenal. Takže zase servilně mlčí? Takže je důležité, abychom se k tomu postavili.
Tady jsem přečetl návrh našeho usnesení a navrhuji zařazení tohoto mimořádného bodu na tuto schůzi Sněmovny s názvem Výzva vládě České republiky ve věci pokusu eurokomisařky Heleny Dalliové o zrušení Vánoc jako třetí bod této schůze Poslanecké sněmovny po těch našich dvou bodech, zdražování, inflace, hrozba ekonomické krize v České republice, abychom pomohli lidem ohledně toho zdražování, a po tom druhém bodu, kde jsme to nazvali Nouzová opatření a jejich vliv na ochranu zdraví občanů České republiky, tak bychom to chtěli jako třetí bod. A pakliže by to neprošlo, tak bychom to navrhli konstruktivně jako sedmý bod, protože chápu, že první čtyři body jsou ty změny ve složení orgánů Poslanecké sněmovny a nějaké volby atd., takže bychom to navrhli jako sedmý bod, aby se nikdo nemohl vymlouvat, že na to snad není časový prostor. Děkuji za pozornost.
Pardon, teď jsem vás neslyšel... Tak proč jste mě přerušovala, teď to nechápu. (Smích zleva.) Tak jsou tady všichni, nebo nejsou? Oni jsou za mnou všichni, takže já to nesleduji. Vy jste mě přerušila s tím, že není naplněno usnesení. Pravda, to usnesení říká, že při projednávání o důvěře vládě mají být přítomni ministři. Tak jsou tady, nebo nejsou, když mě přerušujete?
Tak to, co se tady stalo teď, je úplně jednoduché. Poslanci vládní koalice opět nepřišli do práce. Už se to stalo... (Potlesk poslanců zleva.) Stalo už se to podruhé za krátkou dobu, co jste u vlády. Poprvé se to stalo u stavebního zákona, kdy vy jste v pátek odpoledne už nepřišli do práce a bylo vás tady méně než poslanců opozice. Teď vy v legislativní nouzi to navrhnete. Jednáme tady o tom desítky hodin. Tento váš zákon odmítli dokonce vaši vládní senátoři. I senátoři tady sedí s námi až do těchto hodin a vaši poslanci nepřišli do práce na závěrečné hlasování o pandemickém zákonu, a proto ten zákon dneska se o něm nemohlo hlasovat. Já myslím, že už to stačí. Opravdu podejte demisi, to je taková blamáž. Vy jste, vlastně celé to zasedání si zaplatili občané ČR, za to, že vy prosazujete váš vládní zákon, ale nejste schopni o něm finálně hlasovat, protože jste nepřišli do práce. To je neuvěřitelná situace. A já si myslím, že by to všichni měli slyšet. Já říkám a dost už téhle vaší vlády. 
Jak jsem sdělil, navrhuji zařadit mnou navrhovaný bod s názvem Zrušení nouzového stavu jako druhý bod po bodu 18, což je návrh na potvrzení předsedů výborů Poslanecké sněmovny. V případě, že by návrh neprošel, navrhuji zařadit tento bod jako poslední bod programu dnešní schůze Sněmovny.
Vážené dámy a pánové, celou dobu tady tedy vysvětlujeme vládě, vládní koalici, že v legislativní nouzi nelze tímto způsobem navrhovat takto závažnou normu a tímto způsobem. A já, protože to evidentně vládní koalici není jasné a naopak vládní koalice přistoupila k perzekuci opozici a na sílu si prohlasovala omezení řečnické doby na dvakrát pět minut, místo aby umožnili diskusi, tady jenom mlčí a nikdo neodpovídá na naše otázky, protože nemají argumenty, tak já skutečně tady musím přistoupit k další odborné argumentaci a musím vás tedy seznámit s rozsudkem Ústavního soudu, který jsem ovšem očekával, že znáte, ale evidentně ne. Nebo ho dokonce znáte, ale přesto všechno navrhujete protiústavní věci, to je spíš, asi bych se k tomu přikláněl.
A jedná se o nález Ústavního soudu z 1. března 2011, kdy přesně došlo k této podobné situaci, kdy v podstatě ten zákon, ten napadený zákon nebyl přijat ústavně předepsaným způsobem, to je rozsudek Ústavního soudu. A já vám řeknu proč. Je to jedna věta, je to přesně ten současný okamžik, co tady předvádí vládní koalice. Protože Ústavní soud tady píše, že každý jednotlivý postup vládní většiny v Poslanecké sněmovně, že konkrétně... protože ten zákon nebyl přijat ústavně předepsaným způsobem. Protože tady došlo ke zneužití institutu legislativní nouze.
Za b) k nepředvídatelnému svolání mimořádné schůze Poslanecké sněmovny;
za c) neodůvodněné vypuštění obecné rozpravy. Neboli krátce řečeno, tady je to omezení té obecné rozpravy, ve vašem případě. Protože ta obecná rozprava ještě bude pochopitelně, to je až rozprava č. 3, která bude dneska. Takže k té se ještě dostaneme samozřejmě, a tam se teprve podrobně pochopitelně ještě podrobněji vyjádříme k tomu vašemu návrhu toho totalitního pandemického zákona, ve vašem pojetí.
Takže dovolte mi seznámit vás s tím ústavním rozsudkem. Nález Ústavního soudu jménem republiky. Ústavní soud rozhodl pod spisovou značkou ÚS 55/10 dne 1. března 2011 v plénu ve složení Stanislav Balík, František Duchoň, Vlasta Formánková, Vojen Güttler, Pavel Holländer, Ivana Janů, Vladimír Kurka, Dagmar Lastovecká, Jiří Mucha, Jan Musil, Jiří Nykodým, Pavel Rychetský, Miloslav Výborný, Eliška Wagnerová - soudce zpravodaj, a Michaela Židlická o návrhu skupiny poslanců Poslanecké sněmovny Parlamentu ČR, zastoupeném poslancem Mgr. Bohuslavem Sobotkou, se sídlem Praha 1, Sněmovní 4, na zrušení zákona č. 347/2010 Sb., kterým se mění některé zákony v souvislosti s úspornými opatřeními v působnosti Ministerstva práce a sociálních věcí, za účasti Poslanecké sněmovny Parlamentu ČR a Senátu Parlamentu ČR jako účastníků řízení takto: Zákon č. 347/2010 Sb., kterým se mění některé zákony v souvislosti s úspornými opatřeními v působnosti Ministerstva práce a sociálních věcí se ruší uplynutím dne 31. prosince 2011.
Odůvodnění: I. rekapitulace návrhu 1, odst. 1. Skupina 45 poslanců Poslanecké sněmovny Parlamentu ČR se řádným návrhem za a) Ústavy České republiky a § 64 odst. 1 písm. b) zákona č. 182/1993 Sb., o Ústavním soudu, doručeným Ústavnímu soudu dne 9. 12. 2010, domáhala zrušení zákona č. 347/2010 Sb., kterým se mění některé zákony v souvislosti s úspornými opatřeními v působnosti Ministerstva práce a sociálních věcí, (dále též jen "napadený zákon").
A teď znovu zopakuji, to je ten odst. 2, kde v podstatě je to shrnuto. Podstatu námitek navrhovatelé sami shrnuli tak, že napadený zákon nebyl přijat ústavně předepsaným způsobem. Každý jednotlivý postup vládní většiny v Poslanecké sněmovně a Senátu, je tady také napsáno, konkrétně
a) zneužití institutu legislativní nouze - to je přesně to, co předvádí vládní pětikoalice;
b) nepředvídatelné svolání mimořádné schůze Poslanecké sněmovny;
c) neodůvodněné vypuštění obecné rozpravy;
d) odepření práva hlasovat zvoleným, v tomto případě senátorům, dle názoru navrhovatelů nepřiměřeným, nedostatečně odůvodněným a svévolným způsobem, porušuje základní práva, ústavní principy a hodnoty. Jmenovitě čl. 1 odst. 1, čl. 2 odst. 3, čl. 5, 6, 26 a 36 Ústavy ČR. A čl. 4 odst. 2 a 4, čl. 21 odst. 1 a 4 a čl. 22 Listiny základních práv a svobod. Dále též jen Listina.
Razance takového zásahu do uvedených základních práv a principů je dle navrhovatelů o to závažnější, že se tak událo v rámci přijímání zákona, který sám významně zasahuje do sféry základních práv jednotlivců, zejména práv sociálních. Svou argumentaci navrhovatelé předně zaměřili na obecné vymezení principů ovládající legislativní proces, s nimiž následně konfrontovali konkrétní, v návrhu podrobně vylíčený způsob a okolnosti procesu přijímání napadeného zákona, který považovali za protiústavní a proto se domáhali jeho zrušení.
Číslo 1 za a) ústavní normy a principy ovládající legislativní proces. Odst. 3 - při obecném vymezení základních principů a hodnot ovládajících legislativní proces navrhovatelé vycházeli jednak z poznatků právní teorie, jednak ze závěrů vyplývajících z judikatury Ústavního soudu, případně zahraničních soudů. Zejména pak obsáhle citovali závěry, k nimž Ústavní soud dospěl v nálezu, spisová značka TL ÚS 77/06 ze dne 15. 2. 2007, N 30/44, SbNU 349; 37/2007 Sb., kde Ústavní soud zřetelně vymezil nároky a minimální požadavky, které současný demokratický právní stát klade na parlamentní projednávání zákonů. 
Za základní princip navrhovatelé označili zejména přítomnost veřejné kontradiktorní parlamentní debaty, neboť zákonodárství by mělo mít charakter racionálního právního diskursu, v němž všichni zúčastnění dostanou příležitost se s projednávanou materií podrobně seznámit a informovaně se k ní vyjádřit. Náležitým je pak takový proces, který umožňuje otevřenou diskusi mezi zastánci konkurenčních názorů včetně názorů menšinových (srov. citovaný nález sp. zn. Pl. ÚS 77/06, bod 38).
Takže vidíte, když se tady zamyslím zrovna nad těmito body, co tady vlastně cituji z toho rozsudku Ústavního soudu, že vy tady v podstatě zcela flagrantně porušujete už tady platný rozsudek Ústavního soudu. Vy opravdu úplně protiústavním způsobem tlačíte omezování práv a občanů a dokonce už tím, že jste v podstatě zákon, který omezuje základní práva a svobody občanů, které jsou dané Ústavou, tak už jenom tím, že vy tady neumožňujete otevřenou diskusi mezi zastánci konkurenčních názorů, včetně názorů menšinových, a neumožníte ji - pozor, tady jsme, teprve ta diskuse ještě nezačala, že ta diskuse začne teprve v té obecné rozpravě k tomu zákonu, že teď nás čeká ještě druhá diskuse, to je k programu schůze, a potom k zákonu. Ale já, protože už jsem ty totalitní manýry tady už jste to předvedli, protože váš předseda klubu Výborný omezil demokraticky zvolené poslance z opozice a vy jste to tady všichni prohlasovali vládní většinou, že smíme mluvit jenom dvakrát pět minut kromě přednostních práv, tak vy v podstatě, no tak to jsou ty vaše manýry, když se vám to nehodí, kdo s vámi nesouhlasí, tak je nedemokrat nebo ho umlčíme. To je přesně to totalitní jednání. Nedemokratické jednání. Ani, fašizující tendence, to je ono, tak bych to nazval.
Takže tady je ale přímo Ústavní soud o tom přece hovoří. Tak proč to děláte? Proč jednáte v rozporu s těmito závěry? Vy, kteří si hrajete na demokraty, přitom žádnýma demokratama nejste, jenom když se vám to hodí.
Takže pojďme tady k odstavci 4. Navrhovatelé odkazem na poznatky právní teorie předestřeli názor, že parlamentní projednávání a parlamentní rozprava plní přinejmenším dvojí funkci, funkci kreační a funkci legitimizační. Kreační funkce je založena na předpokladu, že v parlamentarismu politické rozhodnutí vzniká skrze debatu nebo aspoň debata takové rozhodnutí umožňuje. Politické rozhodnutí tak vzniká v konfrontaci argumentů a protiargumentů v parlamentní debatě, která takto umožňuje též vyrovnání či kompromisní zohlednění konkurujících zájmů. I když je vládní koalice s poměrně výraznou sněmovní většinou aktuálně schopna v Poslanecké sněmovně hladce prosadit i politická rozhodnutí reálně učiněná i mimo Parlament, přesto je podle navrhovatelů třeba chápat jako minimální požadavek vyplývající z čl. 15 Ústavy České republiky reálnou (i časově) možnost opozice připravit a předložit k vládním návrhům zákonů své pozměňovací návrhy. Jen tak může opozice dostát svým funkcím v demokratickém politickém systému.
Takže další tady odstavec 4 vám tady cituji z ústavního rozsudku, z rozsudku Ústavního soudu, a vy to flagrantně porušujete. Vláda ODS, STAN, TOP 09, KDU-ČSL a Pirátů normálně tady jednáte v rozporu s Ústavním soudem, protože prostě umlčujete a omezujete demokraticky zvolenou opozici, neumožňujete ani opozici se prostě připravit na to, abychom dostatečně mohli projednávat takto zásadní návrh, jako je vaše novela pandemického zákona, která má omezit plošně v podstatě Ústavou garantovaná práva a svobody občanů. Samozřejmě, SPD s tím nesouhlasí, s tímto vaším návrhem zákona.
Takže to už tady čtu v podstatě další články z toho rozsudku a vy úplně beze studu tady to porušujete. Normálně nastupující totalita ve vašem podání.
V kontextu bod 5. Prostě vy si musíte zvyknout, já vím, že je to pro lidi, co neuvažují demokraticky, tak s tím mají problém, to vás chápu, umím si to představit při pohledu na různé diktátory ve světě, že mají problém s tím připustit oponentní názor, ale vy prostě - parlamentní demokracie nespočívá v tom, že opozice vám tady všechno odkýve a že když vám to neodkýveme, tak že prostě najednou nás tady budete umlčovat. Vy byste si měli znovu zopakovat co je to parlamentní demokracie. Parlamentní demokracie je to, že i opozice má právo dělat svoji práci, argumentujeme, diskutujeme tady, no a pak samozřejmě v nějaký fázi proběhne nějaké hlasování. Je to i o tom, abysme se tady domluvili vzájemně, aby vládní většina měla schopnost se třeba domluvit, vy tu schopnost bohužel vůbec nemáte, no a pak samozřejmě ve finále jsou tady ty problémy, že pak někde brečíte v médiích a fňukáte, jak tady nic neprochází. A nazýváte to nějakými obstrukcemi. Přitom k parlamentní demokracii patří, že je koalice a opozice, jinak by to byla vláda jedné strany nebo vláda jedné koalice, a to já tady nechci. Já vím, že jsou to tady strany, to už jsme si říkali minule, které s tím jako souhlasily, to bylo v rámci té Národní fronty, tam byli například lidovci, ale my to prostě nechceme. My to prostě nechceme takhle, my chceme, aby byla demokracie, aby byla prostě názorová pluralita, aby to byla demokratická soutěž politických stran a já myslím, že to takhle je úplně v pořádku a nemá smysl se tady označovat nebo nálepkovat tak či onak. Prostě měli bychom tady respektovat to, že nás volili občané a z toho by mimochodem mělo vycházet i poměrné zastoupení v orgánech Sněmovny, což samozřejmě vládní pětikoalice absolutně nerespektuje. Je to mimořádně nebezpečný chování, co tady představuje tahleta pseudodemokratická resp. nedemokratická vládní koalice.
Pojďme ale k bodu 5. V kontextu ústavního přezkumu je však podle navrhovatelů ještě podstatnější legitimizační funkce parlamentní rozpravy. I kdyby reálné politické rozhodnutí bylo učiněno mimo Parlament, zůstává parlamentní rozpravě účel legitimizační, tj. veřejně vyložit argumenty pro a proti, které hrály roli v politickém rozhodnutí. Veřejnost je tak seznámena a konfrontována s podstatnými hledisky daného rozhodnutí, což jí umožňuje si učinit o věci vlastní úsudek, přebírat či odmítat předložené argumenty a odpovídajícím způsobem výsledku přizpůsobit své budoucí chování - ať už při volbách, nebo jiné formě politické participace. Debata tak ve své legitimizační funkci nevede k rozhodnutí, ale již učiněné rozhodnutí odůvodňuje a legitimizuje, činí transparentními důvody příznivců i odpůrců onoho rozhodnutí. Zprostředkování úmyslu zákonodárce a účelu zákona parlamentní rozpravou je rovněž významné pro právní vědomí občanů a napomáhá jako jeden z prvků interpretace práva též právní jistotě jako jednomu z principů právního státu, jež chrání čl. 1 odst. 1 Ústavy České republiky. Navrhovatelé svá tvrzení opětovně podpořili závěry z citovaného nálezu sp. zn. Pl. ÚS 77/06 (body 55 a 56) a rovněž i závěry uvedenými v odlišném stanovisku soudce zpravodaje E. Wagnerové k nálezu sp. zn. Pl. ÚS 24/07 ze dne 31. 1. 2008.
Takže tady Ústavní soud jasně v tom bodě 5 říká - a vidíte, že to je velice zajímavý, že je to, chci říci, pěkný rozsudek, ale aby si tady, já to nechci teďka zase říkat, že nějak to míchat tady s touhletou debatou, ale jak je to poučný, ale vládní koalice to nechce poslouchat, nechce to slyšet, aby jednala v souladu s Ústavou, oni chtějí porušovat Ústavu, to už tady vidíme, takže Ústavní soud už tady v několikátým bodu říká, jak je důležitá ta parlamentní debata. Ale vy v rozporu s tím omezíte dobu mluvení opozici na dvakrát pět minut. No jasně, já chápu, že je to v souladu s jednacím řádem, ale tady přesně vidím ten ústavní rozměr, že v okamžiku dobře, na sílu omezíte rozpravu třeba o nějaké nevím záležitosti, která třeba neovlivňuje tolik občanů, nebo, já myslím, že každá věc je nějakým způsobem pro někoho důležitá, ale snažím se naznačit něco, nechci se nikoho dotknout, ale tady vlastně plošně omezujete práva a svobody občanů a tady právě proto je tady dobré reflektovat ten rozsudek toho Ústavního soudu, který tady říká, jak je důležitá v takovém případě v podstatě a nejen v takovém případě ta parlamentní rozprava, ale vy ji natvrdo omezíte. 
Já myslím, že je to v rozporu taky s tím rozhodnutím Ústavního soudu, protože minimálně my tady sice diskutujeme, omezili jste čas, ale vy nereagujete. To je ten rozměr taky. Vy tady nevykládáte argumenty. Vy tady nereagujete na výtky opozice. Vidíte, jak už tady podle mého názoru v několika momentech vládní koalice natvrdo prostě jde, nejenom omezování ústavou zaručených práv a svobod občanů, chcete omezit a omezovat běžným zákonem. Dokonce to vláda navrhla na neomezenou dobu. Ale dokonce i ten způsob, jakým způsobem vy to tady tlačíte a předkládáte, je vlastně v rozporu podle mého názoru s tím, co už tady padl v této věci rozsudek Ústavního soudu. Proto my jsme říkali, že v případě, že to protlačíte, tak my se samozřejmě poradíme. A podle mého názoru je to na podání k Ústavnímu soudu. To tady neříkáme, protože to chceme říkat. My to říkáme, protože v SPD všechno analyzujeme. A máme připravena stanoviska s našimi experty. A přesně vycházíme z těch rozsudků Ústavního soudu, na rozdíl od vás.
Bod 6. Nadto navrhovatelé ve způsobu - ale znova jenom, aby se neztratila nit, tak navrhovatelé, to tady nemluvíme o vládní pětikoalici, je to rozsudek deset let starý, více než deset let starý, anebo deset let starý, 2011, ano, více jak deset let starý, a navrhovateli byli tehdejší, část tehdejších poslanců. Nadto navrhovatelé ve způsobu přijetí napadaného zákona shledali selhání citovaným nálezem sp. zn. Pl. ÚS 77/06, body 57 až 60, vymezených pojistek ústavně konformního výkonu legislativního procesu, jimiž jsou postupně předseda Poslanecké sněmovny, resp. předsedající její schůze, Senát a prezident republiky, neboť v pořadí první a třetí z nich, to je předsedkyně Poslanecké sněmovny a prezident republiky zasáhnout nechtěli a druhý Senát v důsledku níže rozvedeného urychlení legislativního procesu zasáhnout nemohl.
Takže tady vidíte už na tom článku, jak jsem o tom hovořil - článek dvě, článek tři, článek čtyři, článek pět - tak už se tady prostě dostáváte do rozporu.
I. B) Proces přijímání napadeného zákona a jeho ústavní vady. Ve světle výše uvedeného je podle navrhovatelů třeba interpretovat ustanovení zákona č. 90/1995 Sb., o jednacím řádu Poslanecké sněmovny, ve znění pozdějších předpisů, dále též jen JŘPS, a zákona č. 107/1999 Sb., o jednacím řádu Senátu, ve znění pozdějších předpisů, dále jen JŘS, která byla použita při projednávání návrhu napadeného zákona, přičemž navrhovatelé konstatovali, že v návrhu podrobně rozvedené okolnosti přijímání i samotný legislativní proces u napadeného zákona byly zcela nepochybně v rozporu s výše předestřenými ústavními principy a hodnotami.
No já jenom, aby mě třeba náhodou předsedající, kteří tady v daný moment postupně budou, tak aby mě nepřerušovali, protože vzhledem k tomu, co jsem tady rozebral podrobněji k té, řekl bych, preambuli, proč o tom hovořím, v čem tady upozorňuji, že tady vládní koalice nejedná v souladu s ústavními rozsudky, tak teď potřebuji pochopitelně podrobněji rozebrat, o co tady šlo, abychom tady viděli ty paralely. Takže teď se samozřejmě zaměřím na ten zákon, který byl v roce 2011, ale pochopitelně, abychom tady rozuměli tomu, proč to tady takhle Ústavní soud zdůvodňuje a v čem je ta protiústavnost, tak pochopitelně je potřeba mít kompletní informaci. Budu pokračovat.
Tento rozpor navrhovatelé spatřovali konkrétně a) ve zneužití institutu legislativní nouze - to je přesně ono, to je přesně ono, o čem tady mluvíme - viz I. B.a); b) v nepředvídatelném svolání mimořádné schůze Poslanecké sněmovny - viz I. B.b); c) v neodůvodněném odepření obecné rozpravy - viz I. B.c); a d) v odepření práva hlasovat zvoleným senátorům - viz I. B.d). U všech těchto postupů navrhovatelé shledali nepřiměřenost zásahu, nedostatečné odůvodnění a rysy svévole. No to je přesně to, co tady vidíme my. Přesně je to ono - rysy svévole, no, já bych řekl zvůle přímo. Nedostatečné odůvodnění - tak to jsem tady ve svém dopoledním vystoupení tři hodiny zdůvodňoval, protože opravdu to je paskvil nad paskvil. A prostě je to absolutně zpackaný zákon. A samozřejmě i tou ideou je ten zákon nepřijatelný, nejenom tím zpracováním je totálně špatný, to už jsme si tady řekli. A samozřejmě je to i to zneužití institutu legislativní nouze. Tak to se vám tady snažíme vysvětlit v podstatě celou dobu a ještě vám to také celkem poměrně dlouho vysvětlovat budeme dneska.
Podle názoru navrhovatelů by měly výše uvedené kroky v rámci rozhodování o vyhlášení stavu legislativní nouze i v průběhu jeho trvání projít třístupňovým testem proporcionality, který užívá Ústavní soud pro posuzování kolize ústavně chráněných hodnot. Je dobré toto skutečně poslouchat a poslechnout si to. Znova tady říkám a znova vyzývám vládní koalici k tomu, aby stáhla tenhleten zákon, aby nejednali totalitně a aby skutečně přistupovali řádně. Já vím, že mají choutky ovládat lidi za každou cenu, ale opravdu my tady budeme bránit tu svobodu a demokracii proti vám. A jak jsem tak koukal i na reakce veřejnosti, tak už to skutečně vidí řada občanů, co tady předvádíte. A jsem za to rád. Už to vidí a píšou určitě i vám. O tom jsem přesvědčen, protože počet občanů, kteří s tím nesouhlasí, podle mého názoru - nemám to kvantifikováno nějakou studií či průzkumem, ale tak jak cítím - tak rozhodně přesahuje počet voličů SPD. Rozhodně je tady mnohem více lidí, kteří s tímto návrhem zákona prostě nesouhlasí.
Podle názoru navrhovatelů by měly výše uvedené kroky v rámci rozhodování o vyhlášení stavu legislativní nouze i v průběhu jeho trvání projít třístupňovým testem proporcionality. Ano. Stav legislativní nouze a zkrácené jednání mají bránit ohrožení základních práv a svobod občanů, ohrožení bezpečnosti státu nebo značným hospodářským škodám - legitimní cíl, což ale činí zásahem do výše uvedených práv sněmovní menšiny, což je takzvaně narušená hodnota. Takový zásah je ústavně možný jen tehdy, je-li zároveň vhodný, potřebný a přiměřený. A zase jsme u toho, zdali je to potřebné, přiměřené a vhodné. Ale tady právě už vám říkám ten rozsudek Ústavního soudu. Tady už tu odpověď přeci máme. A to tady vůbec není situace, jak říkám, že by tady byl nějaký nouzový stav dneska. To jenom vy máte ty pocity, že se vám zalíbilo ovládat lidi. Takže pojďme dál.
I. B.a) Zneužití legislativní nouze. Odstavec, který mluví o zneužití legislativní nouze. To je přesně to, co tady předvádí vaše koalice. Ve vztahu k institutu legislativní nouze a podmínkám jejího vyhlášení dle § 99 odst. 1 JŘPS navrhovatelé namítali, že vyhlášení legislativní nouze a zkrácené jednání bez splnění podmínek podle § 99 odst. 1 JŘPS by bylo nejen porušením zákona, ale kvůli časovému presu rovněž výrazným okleštěním ústavně chráněné svobody parlamentní rozpravy a práva poslance podávat pozměňovací návrhy, a tím jeho práva řádně vykonávat svou volenou funkci, jakož i rovnosti poslanců, neboť vládní poslanci jsou ve zjevné výhodě. V této souvislosti odkázali na část nálezu Ústavního soudu sp. zn. Pl. ÚS 12/10 ze dne 7. 9. 2010, (zákon č.) 269/2010 Sb., body 17 a 18, v němž Ústavní soud posuzoval i obecné předpoklady pro vyhlášení stavu legislativní nouze a jejich naplnění. Z názoru Ústavního soudu lze dle navrhovatelů usuzovat, že chápe rozhodnutí o legislativní nouzi do značné míry jako rozhodnutí politické, varuje však před jeho využíváním jako nástroje ke krácení práv sněmovní menšiny. No a jsme zase u toho. 
Takže Ústavní soud přesně varuje před tím, co tady dělá vaše vládní pětikoalice. To je neuvěřitelné, co předvádíte.
V tomto případě lze dle navrhovatelů mít závažné pochybnosti, zda vyhlášení stavu legislativní nouze a zkrácené jednání bylo způsobilé zabránit značným hospodářským škodám státu. Vládě se na rozdíl od dřívějších případů vyhlášení stavu legislativní nouze nepodařilo přesvědčit opoziční poslance o nutnosti schválit dané změny související s přijímáním zákona o státním rozpočtu tak, aby nabyly účinnosti nejpozději 1. ledna 2011. Nepřesvědčila opozici, že deklarovaná úspora necelých 24 miliard korun, která představuje zhruba 2 % plánovaných rozpočtových výdajů, byla podstatou návrhu spíše než zásadní politická rozhodnutí omezení některých sociálních práv.
Bod 9 - stále mluvíme o těch souvislostech se zneužitím legislativní nouze. Je to ten rozsudek Ústavního soudu.
9. Na úrovni potřebnosti, tedy zjištění, zda se skutečně jednalo o minimální zásah do svobody parlamentní rozpravy a práv poslanců, nezbytný k dosažení sledovaného cíle zabránění značným hospodářským škodám státu, je dle navrhovatelů třeba vidět, že vláda měla k dispozici alternativní postup, především mohla takového cíle dosáhnout včasným předložením návrhu zákona.
No opravdu ten rozsudek Ústavního soudu - úplně jako kdyby to bylo dneska k tomuhletomu případu. Úplně jako kdyby to bylo dneska. Takže právě proto to tady čtu, respektive vás tady o tom informuji a vysvětluji vám to, abyste si uvědomili, jakým způsobem protiústavně se tady snažíte omezovat práva a svobody nejenom občanů, ale dokonce i demokratické fungování Poslanecké sněmovny.
Z posloupnosti kroků vládní většiny lze ale dovozovat sledování paralelních politických cílů: nejprve neprojednání nepopulárního návrhu zákona na plénu Poslanecké sněmovny před obecními a senátními volbami a poté projednání návrhu zákona v Senátu ještě před zánikem mandátů senátorů zvolených před šesti lety. Tyto cíle, z nichž zvláště druhý efektivně brání účasti na rozhodování nově zvoleným senátorům, však za legitimní považovat nelze, konstatuje Ústavní soud. O potřebnosti vyhlášení stavu legislativní nouze pro bránění značným hospodářským škodám státu lze tedy dle navrhovatelů rovněž pochybovat.
10. Stejně tak navrhovatelé zpochybňovali přiměřenost samotného vyhlášení stavu legislativní nouze a zkráceného jednání. Zatímco míra rizika značných hospodářských škod je dosti sporná, míra okleštění svobody parlamentní rozpravy a práv poslanců je nesporná.
Já nevím, jestli jsou vládní poslanci hluší, vždyť ten Ústavní soud tady o tom přímo mluví. To je v podstatě situace dnešního dne.
To znamená míra okleštění parlamentní rozpravy a práv poslanců je nesporná. Opravdu je úplně směšné, jak jsem tady viděl x poslanců z té vládní koalice, kteří jakoby někde na sociálních sítích a jakoby v televizi mluví o demokracii, přitom oni tady úplně flagrantně postupují v rozporu se základními demokratickými principy, i s tím konstatováním Ústavního soudu. Proto je tady taky to přísloví "poznáte je po ovoci". To je přesně tento případ. (Ministr Gazdík mimo mikrofon: To je Bible.) Ano, je to tak. Správně pan ministr školství projevil znalosti.
Ve stavu legislativní nouze, která umožňuje schválení návrhu zákona v Poslanecké sněmovně během jediného dne, poslanec nemůže řádně návrh zákona prostudovat a fundovaně se k němu vyjádřit.
To je přesně ono.
Nemá čas na přípravu pozměňovacích návrhů, nemůže konzultacemi s odborníky získat přesnější znalost o obsahu návrhu zákona a o jeho rozmanitých dopadech a rovněž nemůže na parlamentní půdě zprostředkovat názory svých voličů a případně legitimních zájmových skupin, které mohou být na parlamentní půdě slyšeny jedině ústy poslanců. Kromě krácení práv poslance jsou krácena i práva občanů vyslechnout v adekvátní šíři argumenty pro a proti k přijatému zákonu, kdy v daném případě dochází k omezení a zúžení zákonného rozsahu sociálních práv minimálně - v tom případě u tohoto zákona, o kterém hovořím - v podobě snížení sazby nemocenského, zrušení sociálního příplatku, snížení příspěvku na péči, zúžení nároku na podporu v nezaměstnanosti u některých skupin či odnětí porodného většině rodin s nově narozeným dítětem.
Tady na mě někdo něco zamumlal, ale vůbec nevím, co říkal. (Poslanec procházející okolo řečnického pultu.)
I. B.b) Nepředvídatelné svolání mimořádné schůze Poslanecké sněmovny.
Možná jste říkal něco, že už bychom měli skončit, takže proto vám říkám, že můžete, samozřejmě tu mimořádnou schůzi máte v rukou vy.
Okamura: Dnešní znamená současné schůze.
Vážené dámy a pánové, vládní koalice, což je ODS, TOP 09, STAN, KDU-ČSL a Piráti nám ve čtvrtek zamítla opoziční okénko. Takže my si ho tady otevřeme teď znovu. Takže my navrhneme samozřejmě body na změnu programu této schůze a vyjádří se k tomu pochopitelně všichni naši poslanci, všech nás dvacet, že všichni máme návrhy bodů a ne jenom jeden. A je potřeba si říci, na úvod bych tady hlavně chtěl vyvrátit, v médiích jsem slyšel nějaké lži tady některých vládních poslanců, že prý my jako SPD jsme byli proti opozičnímu okénku ve čtvrtek. Takže vy jste nám nejprve zamítli ve čtvrtek ráno naše návrhy zákonů. My jsme navrhovali zařadit do opozičního okénka tři návrhy. Takže vy jste nám je nejdřív zamítli a pak logicky my jsme hlasovali proti opozičnímu okénku, když jsme tam neměli žádný náš návrh. Takže s touto komedií bychom měli přestat. Hlavně s těmito výmysly. Já bych samozřejmě jenom připomněl, jaké tři návrhy my jsme navrhovali.
Za prvé jsme navrhovali na čtvrtek a dnes ten návrh kolegové z SPD zopakují, moji kolegové poslanci. My jsme chtěli zařadit ve čtvrtek, já mluvím ještě o tom, co jsme chtěli zařadit ve čtvrtek. Pak tady kolegové dali ten návrh, abychom ho zařadili na tento program a podrobně ho pochopitelně zdůvodní. Pak bychom chtěli zařadit zákon o referendu a potom jsme chtěli zařadit zákon ohledně zdanění vyvádění nezdaněných zisků nadnárodními korporacemi z ČR. A potom jsme chtěli zařadit návrh, náš návrh zákona s názvem Můj dům, můj hrad. To znamená na zvýšení možnosti sebeobrany pro slušné občany, kteří jsou doma přepadeni. Ale to už zdůvodní naši poslanci a navrhnou to na dnešní program schůze.
Já za sebe bych chtěl spíše zdůraznit a tady jednou větou u toho zůstanu o té nedemokratické podstatě té pětikoalice. A víc už to zdůvodní náš poslanec Jan Hrnčíř. Protože my jsme poslední ze dvou zemí v EU, která nemá zákon o referendu. My a Kypr. Tak to jenom aby bylo jasné, jak se chováte.
Tak a teď pojďme k mým návrhům bodů. Takže za prvé já navrhuji jako první bod s názvem Vláda prosazuje pandemický zákon, který je protiústavní a zavádí covidovou diktaturu. Takže to je název mého bodu. Ještě ho jednou zopakuju. Já bych to rád prodiskutoval tento bod. Protože vy tady omezujete diskusi. A já si myslím, že je to potřeba zvlášť prodiskutovat tento bod zcela individuálně. Takže já navrhuji bod Vláda navrhuje pandemický zákon, který je protiústavní a zavádí covidovou diktaturu. To je název toho bodu, aby to všichni slyšeli, aby ten název byl jasný, abychom věděli, o čem tady chceme diskutovat. A pochopitelně když ten bod schválíme, tak nás dvacet poslanců pochopitelně bude diskutovat a budeme si to tady znovu a znovu vysvětlovat. Ale vy se nechováte demokraticky pochopitelně a bojíte se toho, abychom diskutovali, máte strach, že nemáte argumenty. Proto očekávám, že nám to zamítnete. Že nemáte argumenty a to provází dnešní den toho jednání, že my vás tady vyzýváme, abyste argumentovali, argumentujeme ústavními rozsudky, s právními posudky a všichni z vládní koalice v podstatě sedí jak pecky a mlčí.
Takže teď bych rád zdůvodnil tento svůj návrh. Předsedkyně Sněmovny Markéta Pekarová Adamová z TOP 09 svolala na 1. února, to znamená dnes ve stavu legislativní nouze schůzi Sněmovny k projednání novely tak zvaného pandemického zákona, jehož platnost má ke konci února skončit. Pandemický zákon hnutí SPD kritizuje od samého počátku a považujeme i tuto vládou předkládanou novelu za další legislativní paskvil. Jedná se v podstatě o kodifikaci nouzového stavu, který je ale součástí opatření v rámci ústavního zákona o bezpečnosti ten nouzový stav, kterým jsou občané omezováni na svých právech, a proto tento ústavní zákon nemůže být nahrazen v uvozovkách obyčejným prováděcím zákonem. V tomto případě pandemickým zákonem.
Já si myslím, že je potřeba to opravdu znovu a znovu tady prodiskutovat, protože vláda opravdu ty vaše totalitní manýry, kdy v podstatě překlápíte do toho nouzového stavu, překlápíte ta ustanovení nouzového stavu, z 95 % překlápíte do toho tak zvaného pandemického zákona. Takže chcete omezovat občany na jejich ústavně garantovaných právech a svobodách. A jak jsme už avizovali, tak poslanecký klub SPD udělá opět maximum, abychom tady tu novelu neschválili.
Pandemický zákon, ten váš vládní pandemický zákon omezuje základní svobody, například svobodu podnikání. Je pro nás naprosto nepřijatelné, aby i po 28. únoru 2022 Ministerstvo zdravotnictví mělo příležitost regulovat hospody, provozovny, základní a střední školy podle svého vlastního uvážení a i další oblasti lidského života a práva garantovaná Ústavou. Mimochodem v Ústavě je asi napsáno, konkrétně v Listině práv a svobod -
